<html>
<head>
<title>Primo appello 2004 - Compito Cinema</title>
</head>

<body>

<h1>Primo appello 2004</h1>

<p>
La prova dura un'ora e tre quarti.
</p>

<p>
<b>Riempire il file <tt>studenteid.txt</tt> con i propri
dati.</b>
</p>

<p>
Vengono dati: due programmi di prova, un file di prova, e il
testo del compito in formato html. Lo studente deve
realizzare due classi che vengono usate dai due programmi di
prova. <b>Le soluzioni devono trovarsi nella stessa cartella
<tt>Esame</tt> dove si trovano i programmi di prova</tt>
pena l'annullamento dell'esame.</b>
</p>

<hr>

<h3>Prima parte</h3>

<p>
Un cinema vuole realizzare un programma per la gestione
della biglietteria.
Realizzare la classe <tt>Posto</tt> i cui oggetti
rappresentano la posizione di una poltrona con le relative
informazioni di prenotazione.
Le componenti di questi oggetti devono essere:
</p>

<dl>

<dt><tt>fila</tt>
<dd>un intero che indica la fila in cui il posto si trova

<dt><tt>colonna</tt>
<dd>un intero che indica la colonna in cui si trova il posto

<dt><tt>prenotato</tt>
<dd>indica se un posto &egrave; prenotato (un boolean)

<dt><tt>spettatore</tt>
<dd>il nome dello spettatore a cui &egrave; stato prenotato
il posto

</dl>

<p>
Definire la classe incapsulata <tt>Posto</tt>  i cui
oggetti siano rappresentazione di posti. I nomi delle
componenti devono essere: <tt>fila</tt>, <tt>colonna</tt>,
<tt>prenotato</tt>, e <tt>spettatore</tt>.
Devono essere realizzati i seguenti metodi:
</p>

<ul>

<li>metodi <tt>get</tt> e <tt>set</tt> per tutte le
componenti; i metodi <tt>set</tt> per le componenti fila e
colonna devono verificare che la fila sia compresa fra 1 e
50, e che la colonna sia fra 1 e 30; in caso di errore, stampare
un messaggio di errore e terminare il programma;

<li>metodo costruttore che ha come argomento un
<tt>BufferedReader</tt>; il metodo deve leggere i valori da
mettere nell'oggetto da file; questi valori sono 
memorizzati uno per linea; i valori booleani sono memorizzati attraverso le stringhe
"prenotato" e "libero"; nel caso in cui il file
finisca prima che si riescano a leggere tutte le componenti,
si stampi un messaggio di errore e si esca dal programma;

<li>un metodo toString che restituisce una stringa in cui ci
sono tutte le componenti dell'oggetto.

</ul>

<hr>


<h3>Seconda parte</h3>

<p>
Definire una seconda classe <tt>Cinema</tt> i cui oggetti
rappresentano tutti i posti del cinema.
Ogni oggetto di questa classe &egrave; quindi la
rappresentazione di un insieme di oggetti ...
Per rappresentare insiemi di oggetti, usare un array.
</p>

<p>
Costruttore della classe: 
</p>

<dl>

<dt>
<tt>Cinema(String nomefile)</tt>
<dd>
crea un oggetto <tt>Cinema</tt> che rappresenta l'insieme
di tutti gli oggetti <tt>Posto</tt> che sono memorizzati
nel file il cui nome &egrave; dato dalla stringa passata
come argomento; la prima linea del file contiene il numero
degli oggetti memorizzati su file.

</dl>

<p>
Metodi della classe:
</p>

<dl>

<dt><tt>public void stampaTutti()</tt>
<dd>stampa tutti gli oggetti dell'array

<dt><tt>int guadagno()</tt>
<dd>calcola il guadagno previsto per la serata, che si
ottiene calcolando che ogni posto prenotato render&agrave;
in media 7 euro;

<dt><tt>boolean centrale(int primacolonna, int ultimacolonna)</tt>
<dd>verifica che ci sono posizioni libere che abbiano numero
di colonna compreso fra le due passate come parametro
(restituisce <tt>true</tt> in caso affermativo)

</dl>

</body>
</html>

