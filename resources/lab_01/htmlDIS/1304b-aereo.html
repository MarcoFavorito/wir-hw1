<html>
<head>
<title>Primo appello 2004 - Compito Aereo</title>
</head>

<body>

<h1>Secondo appello 2004</h1>

<p>
La prova dura un'ora e tre quarti.
</p>

<p>
<b>Riempire il file <tt>studenteid.txt</tt> con i propri
dati.</b>
</p>

<p>
Vengono dati: due programmi di prova, un file di prova, e il
testo del compito in formato html. Lo studente deve
realizzare due classi che vengono usate dai due programmi di
prova. <b>Le soluzioni devono trovarsi nella stessa cartella
<tt>t:\Esame</tt> dove si trovano i programmi di prova</tt>
pena l'annullamento dell'esame.</b>
</p>

<hr>

<h3>Prima parte</h3>

<p>
Una compagnia aerea vuole realizzare un programma per la gestione
della biglietteria.
Realizzare la classe <tt>Posto</tt> i cui oggetti
rappresentano la posizione di una poltrona di un aereo con le relative
informazioni di prenotazione.
Le componenti di questi oggetti devono essere:
</p>

<dl>

<dt><tt>fila</tt>
<dd>una stringa che indica la fila in cui il posto si trova. 
<dt><tt>colonna</tt>
<dd>un intero che indica il numero del posto
nella fila. Pu&ograve; valere da 1 a 9 (compresi) 
<dt><tt>prenotato</tt>
<dd>indica se un posto &egrave; prenotato (un boolean)

<dt><tt>passeggero</tt>
<dd>il nome del passeggero a cui &egrave; stato prenotato
il posto.
</dl>

<p>
Definire la classe incapsulata <tt>Posto</tt>  i cui
oggetti siano rappresentazione di posti. I nomi delle
componenti devono essere: <tt>fila</tt>, <tt>colonna</tt>,
<tt>prenotato</tt>, e <tt>passeggero</tt>.
Devono essere realizzati i seguenti metodi:
</p>

<ul>

<li>metodi <tt>get</tt> e <tt>set</tt> per tutte le
componenti; il metodo <tt>set</tt> per la componente colonna devono verificare il valore sia aderente alle specifiche indicate sopra; in caso di errore, stampare
un messaggio di errore e terminare il programma;

<li>metodo costruttore che ha come argomento un
<tt>BufferedReader</tt>; il metodo deve leggere i valori da
mettere nell'oggetto da file; questi valori sono 
memorizzati uno per linea; i valori booleani sono memorizzati attraverso le stringhe
"prenotato" e "libero"; nel caso in cui il file
finisca prima che si riescano a leggere tutte le componenti,
si stampi un messaggio di errore e si esca dal programma;

<li>un metodo toString che restituisce una stringa in cui ci
sono tutte le componenti dell'oggetto.

</ul>

<hr>


<h3>Seconda parte</h3>

<p>
Definire una seconda classe <tt>Aereo</tt> i cui oggetti
rappresentano tutti i posti dell'aereo.
Ogni oggetto di questa classe &egrave; quindi la
rappresentazione di un insieme di oggetti <tt>Posto</tt>. Per rappresentare insiemi di oggetti, usare un array.
</p>

<p>
Costruttore della classe: 
</p>

<dl>

<dt>
<tt>Aereo(String nomefile)</tt>
<dd>
crea un oggetto <tt>Aereo</tt> che rappresenta l'insieme
di tutti gli oggetti <tt>Posto</tt> che sono memorizzati
nel file il cui nome &egrave; dato dalla stringa passata
come argomento; la prima linea del file contiene il numero
degli oggetti memorizzati su file.

</dl>

<p>
Metodi della classe:
</p>

<dl>

  <dt><tt>void stampaTutti()</tt>
  <dd>stampa i valori di tutte le componenti di tutti i posti. 
  <dt><tt>int contaPrenotati(String fila)</tt>
<dd>Restituisce  il numero di posti prenotati nella fila passata come argomento. 
<dt><tt>boolean finestrino()</tt>
<dd>verifica che ci siano posti liberi vicino al finestrino. I posti al finestrino sono quelli delle colonne 1 e 9. Ritorna <tt>true</tt> se c'&egrave; almeno un posto libero vicino al finestrino, <tt>false</tt> altrimenti. 
</dl>

</body>
</html>

