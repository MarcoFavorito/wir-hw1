<!DOCTYPE HTML PUBLIC "-//W3C//DTD HTML 3.2 Final//EN">

<html>
<head>
<title>Esame di Basi di Dati A.A. 2000/2001 - 2002-09-13</title>
</head>

<center>
<h1>Esame di Basi di Dati<br>
A.A. 2000/2001 - Appello del 13/09/2002</h1>
</center>

<h2>Problema 1</h2>

Si richiede di progettare lo schema concettuale Entit&agrave;-Relazione di
un'applicazione relativa ai finanziamenti ottenuti dai comuni italiani. Di ogni
comune interessa il codice (identificativo), il nome, il numero di abitanti, la
regione a cui appartiene, ed i finanziamenti ricevuti dalle varie
istituzioni. In particolare, per ogni finanziamento, interessa la quota di
soldi ricevuta, l'anno in cui il finanziamento &egrave; stato erogato, e
l'istituzione che ha erogato il finanziamento stesso. Si noti che un comune, in
uno stesso anno, pu&ograve; ricevere al massimo un finanziamento da ogni
istituzione. Di ogni comune interessa anche sapere chi sono stati i vari
sindaci (con codice fiscale, nome, cognome) eletti nei vari anni in cui si sono
tenute le elezioni. Di ogni istituzione che pu&ograve; erogare fondi ai comuni,
interessa il codice (identificativo) ed il nome. Esistono due e solo due tipi
di istituzioni: regioni e altri. Di ogni regione interessa il nome
(identificativo), il comune capoluogo della regione, le regioni confinanti, ed
il budget previsto come bilancio nei vari anni. Di ogni istituzione che non sia
una regione interessa l'anno di fondazione, ed il presidente attuale (con
codice fiscale, nome, cognome).

<h2>Problema 2</h2>

Si progetti lo schema logico dell'applicazione, indicando lo schema relazionale
corrispondente completo di vincoli espresso in SQL, e seguendo l'indicazione di
evitare valori nulli nella base di dati.

<h2>Problema 3</h2>

Sulla base dello schema relazionale definito per il problema 2, esprimere in
SQL le seguenti interrogazioni/aggiornamenti:
<ol>
  <li>Fornire le informazioni (quota di finanziamento, anno di erogazione) sui
      finanziamenti che i vari comuni hanno ottenuto dalla regione di
      appartenenza.
  <li>Aumentare del 10% la quota di tutti i finanziamenti che la regione
      Toscana ha erogato nel 2002 ai suoi comuni.
  <li>Dato il codice fiscale di una persona, calcolare la somma complessiva che
      tale persona ha ottenuto come finanziamento per il comune di cui era o
      &egrave; sindaco da istituzioni diverse dalle regioni.
  <li>Per ogni regione, calcolare la percentuale del budget complessivo degli
      ultimi cinque anni che essa ha destinato a finanziamenti erogati a comuni
      di regioni confinanti.
</ol>

</body>
</html>

