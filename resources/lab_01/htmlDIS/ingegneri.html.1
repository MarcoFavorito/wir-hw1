Gli scienziati della NASA hanno costruito una specie di cannoncino per
lanciare dei polli morti alla velocità massima possibile contro il
parabrezza degli aerei di linea, degli aviogetti militari e della navetta
Space Shuttle. Lo scopo è simulare i frequenti scontri con i gallinacei
vaganti nell'aria per verificare la resistenza dei parabrezza. Alcuni
ingegneri britannici, avendo sentito parlare di questa "arma", erano
desiderosi di provarla sul parabrezza dei loro nuovi treni ad alta velocità.
Sono stati presi accordi con la NASA ed il cannone è stato spedito agli
assistenti tecnici britannici. Quando l'arma è stata attivata la prima
volta, gli ingegneri britannici sono rimasti impietriti mentre il pollo
sparato dal cannoncino si schiantava contro il loro parabrezza infrangibile
e lo fracassava, rimbalzava contro la console dei comandi, spezzava in due
lo schienale della poltroncina di un ingegnere e si andava ad incastrare
nella parete posteriore della baracca come se fosse stato una freccia
scoccata da un arco.

Gli sconvolti tecnici Britannici hanno trasmesso alla NASA i risultati
disastrosi dell'esperimento e i progetti del loro parabrezza supplicando gli
scienziati Americani perché dessero loro dei suggerimenti.

La NASA ha risposto con un appunto della lunghezza di una riga:
"Scongelate i polli."