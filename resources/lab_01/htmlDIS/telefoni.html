<html>
<head>
<title>Secondo appello 2004 - Compito Telefoni</title>
</head>

<body>

<h1>Secondo appello 2004</h1>

<p>
La prova dura un'ora e tre quarti.
</p>

<p>
<b>Riempire il file <tt>studenteid.txt</tt> con i propri
dati.</b>
</p>

<p>
Vengono dati: due programmi di prova, un file di prova, e il
testo del compito in formato html. Lo studente deve
realizzare due classi che vengono usate dai due programmi di
prova. <b>Le soluzioni devono trovarsi nella stessa cartella
<tt>Esame</tt> dove si trovano i programmi di prova</tt>
pena l'annullamento dell'esame.</b>
</p>

<hr>

<h3>Prima parte</h3>

<p>
Un gestore di servizi telefonici ha bisogno di memorizzare i
dati relativi agli utenti.
</p>

<p>
Realizzare la classe <tt>Utente</tt> i cui oggetti
rappresentano i singoli utenti abbonati al servizio.
Le componenti di questi oggetti devono essere:
</p>

<dl>

<dt><tt>nome</tt>
<dd>il nome dell'utente

<dt><tt>telefono</tt>
<dd>il numero di telefono (usare un intero)

<dt><tt>pagante</tt>
<dd>un booleano che indica se l'utente ha pagato l'ultima
bolletta oppure no

<dt><tt>ultima</tt>
<dd>il costo dell'ultima bolletta (un reale)

</dl>

<p>
Definire la classe incapsulata <tt>Utente</tt>  i cui
oggetti siano rappresentazione di utenti. I nomi delle
componenti devono essere: <tt>nome</tt>, <tt>telefono</tt>,
<tt>pagante</tt>, <tt>ultima</tt>.
Devono essere realizzati i seguenti metodi:
</p>

<ul>

<li>metodi <tt>get</tt> e <tt>set</tt> per tutte le
componenti; i metodi <tt>set</tt> per le componenti telefono
e ultima devono verificare che questi numeri siano maggiori
o uguali a zero; in caso di errore, stampare
un messaggio di errore e terminare il programma;

<li>metodo costruttore che ha come argomento un
<tt>BufferedReader</tt>; il metodo deve leggere i valori da
mettere nell'oggetto da file; questi valori sono 
memorizzati uno per linea; nel caso in cui il file
finisca prima che si riescano a leggere tutte le componenti,
si stampi un messaggio di errore e si esca dal programma; il
booelano &egrave; memorizzato su file come
<tt>pagante</tt> oppure <tt>moroso</tt>;

<li>un metodo toString che restituisce una stringa in cui ci
sono tutte le componenti dell'oggetto.

</ul>

<hr>


<h3>Seconda parte</h3>

<p>
Definire una seconda classe <tt>Provincia</tt> i cui 
oggetti rappresentano tutti gli utenti di una provincia.
Ogni oggetto di questa classe &egrave; quindi la
rappresentazione di un insieme di oggetti <tt>Utente</tt>.
Per rappresentare insiemi di oggetti, usare un array.
</p>

<p>
Costruttore della classe: 
</p>

<dl>

<dt>
<tt>Provincia(String nomefile)</tt>
<dd>
crea un oggetto <tt>Provincia</tt> che rappresenta l'insieme
di tutti gli oggetti <tt>Utente</tt> che sono memorizzati
nel file il cui nome &egrave; dato dalla stringa passata
come argomento; la prima linea del file contiene il numero
degli oggetti memorizzati su file.

</dl>

<p>
Metodi della classe:
</p>

<dl>

<dt><tt>void stampaTutti()</tt>
<dd>stampa tutti gli oggetti dell'array

<dt><tt>void stampaTelefoni(String utente)</tt>
<dd>stampa tutti i numeri di telefono intestati a un certo
utente

<dt><tt>boolean duplicato(int t)</tt>
<dd>ritorna <tt>true</tt> se il numero passato come
parametro corrisponde a due o pi&ugrave; numeri di telefono

</dl>

</body>
</html>

