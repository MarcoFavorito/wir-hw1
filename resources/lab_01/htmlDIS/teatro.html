<html>
<head>
<title>Primo appello 2004 - Compito Teatro</title>
</head>

<body>

<h1>Primo appello 2004</h1>

<p>
La prova dura un'ora e tre quarti.
</p>

<p>
<b>Riempire il file <tt>studenteid.txt</tt> con i propri
dati.</b>
</p>

<p>
Vengono dati: due programmi di prova, un file di prova, e il
testo del compito in formato html. Lo studente deve
realizzare due classi che vengono usate dai due programmi di
prova. <b>Le soluzioni devono trovarsi nella stessa cartella
<tt>Esame</tt> dove si trovano i programmi di prova</tt>
pena l'annullamento dell'esame.</b>
</p>

<hr>

<h3>Prima parte</h3>

<p>
Un teatro vuole informatizzare il suo sistema di prenotazione dei posti.
</p>

<p>
Realizzare la classe <tt>Posto</tt> i cui oggetti rappresentano dei posti nella sala del teatro.
Le componenti di questi oggetti devono essere:
</p>

<dl>

<dt><tt>numero</tt>
<dd>Numero del posto (variabile intera). 

<dt><tt>posizione</tt>
<dd>Indica la posizione del posto (platea, galleria, balconata...) 
<dt><tt>disponibile</tt>
<dd>Indica se il posto è stato prenotato

<dt><tt>visibilita</tt>
<dd>Variabile intera che indica la bontà della visibilità del posto. Può assumere un valore da 1 a 5 (1=visibilit&agrave; peggiore).



</dl>

<p>
La classe deve essere incapsulata. Devono essere inoltre realizzati i seguenti metodi:
</p>

<ul>

<li>metodi <tt>get</tt> e <tt>set</tt> per tutte le
componenti; il metodo<tt> set</tt> per la componente <tt>visibilita</tt> deve prevedere un controllo che eviti che il parametro venga impostato a valori non validi; in caso di errore, stampare
un messaggio di errore e terminare il programma;

<li>metodo costruttore che ha come argomento un
<tt>BufferedReader</tt>; il metodo deve leggere i valori da
mettere nell'oggetto da file; questi valori sono 
memorizzati uno per linea; il tipo booleano &egrave; memorizzato su file con le due stringhe &quot;prenotato&quot; e &quot;libero&quot;; nel caso in cui il file
finisca prima che si riescano a leggere tutte le componenti,
si stampi un messaggio di errore e si esca dal programma;

<li>un metodo toString che restituisce una stringa in cui ci
sono tutte le componenti dell'oggetto.

</ul>

<hr>


<h3>Seconda parte</h3>

<p>
Definire una  classe <tt>Teatro</tt> i cui oggetti rappresentano
tutti i posti di un teatro.
Ogni oggetto di questa classe &egrave; quindi la
rappresentazione di un insieme di oggetti <tt>Posto</tt>. Per rappresentare insiemi di oggetti, usare un array.
</p>

<p>
Costruttore della classe: 
</p>

<dl>

<dt>
<tt>Teatro(String nomefile)</tt>
<dd>
crea un oggetto <tt>Teatro</tt> che rappresenta l'insieme
di tutti gli oggetti <tt>Posto</tt> che sono memorizzati
nel file il cui nome &egrave; dato dalla stringa passata
come argomento; la prima linea del file contiene il numero
degli oggetti memorizzati su file.

</dl>

<p>
Metodi della classe:
</p>

<dl>

<dt><tt>public void stampaTutti()</tt>
<dd>stampa tutti i posti

<dt><tt>public boolean liberoVisibile()</tt>
<dd>ritorna true o false a seconda se c'&egrave; un posto
dalla visibilit&agrave; pi&ugrave; alta (5) che sia
attualmente disponibile

<dt><tt>public int contaDisponibili(String dove) </tt>
<dd>Ritorna il numero di posti disponibili per la posizione indicata dal parametro <tt>dove</tt> 
</dl>

</body>
</html>

