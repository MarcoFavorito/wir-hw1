<html>

<head>

<title>Delitto e Castigo, Dostoevski</title>

</head>

<body>

<BODY BGCOLOR="#0000A0" TEXT="#FFFFFF" LINK="#FF8204" VLINK="#FF007F" ALINK="#000000" >
<tt>
<font size=4>
da<br>
F. Dostoevskij<br>
Delitto e Castigo<br>
BUR 1995<br>
p. 202 - 203:

<p>

[sta parlando Razumichin di una discussione della 
sera precedente>]
<br>
"...Si comincio' dalla concezione dei socialisti. 
Concezione nota a tutti: il delitto e' una protesta 
contro l'anormalita' dell'organizzazione sociale 
nient'altro, e non s'ammettono altre cause, non 
s'ammette nulla..."
<br>
"Cominci a spropositare!", grido' Porfirij Petrovic, 
che andava visibilmente animandosi e rideva 
continuamente guardando Razumichin, cosa che 
l'eccitava ancora di piu'.
<br>
"Non s'am-met-te nul-la!" l'interruppe Razumichin, 
infocato; "non dico spropositi... Ti faro' vedere i loro 
opuscoli: tutto il male avviene perche' "l'ambiente 
corrode", nient'altro! E' la loro frase preferita! Da 
questo consegue immediatamente che, se la societa' 
fosse organizzata in modo normale, sparirebbero di 
botto tutti i delitti, poiche' non ci sarebbe piu' 
ragione di protestare e tutti diverrebbero onesti in 
un batter d'occhio. Della natura non si tiene conto, la 
natura vien messa al bando, la natura non e' presa 
in considerazione! Secondo loro non e' l'umanita' che, 
raggiunta l'ultima tappa dell'evoluzione attraverso 
le vie della storia e della VITA, si trasformera' in 
una societa' normale, no; e' il sistema sociale che, 
venendo fuori da un cervello matematico, assestera' 
immediatamente tutto il genere umano e in un 
batter d'occhio lo rendera' giusto e puro, prima che 
si sia svolto qualsiasi processo vitale, senza che esso 
sia passato attraverso le vie della storia e della vita! 
Ed e' per questa ragione che essi sono 
istintivamente avversi alla storia: "in essa vi son 
soltanto brutture e stupidaggini", e tutto si spiega 
soltanto con la stupidaggine! E per la medesima 
ragione son tanto avversi al processo VIVENTE della 
vita: non c'e' bisogno di un'ANIMA VIVENTE! 
L'anima vivente della vita ha le sue pretese, l'anima 
vivente non obbedisce alla meccanica, l'anima 
vivente e' sospetta, e' retrograda! Per poco che 
puzzi di carogna, la si puo' far di caucciu', ma che non 
abbia vita, che non abbia volonta', che sia servile, 
che non le venga l'idea d'insorgere! E s'e' ottenuto 
come risultato che han ridotto ogni cosa a un 
cumulo di mattoni, a una disposizione di corridoi e 
di stanze nell'interno del falansterio! Il falansterio 
e' pronto, ma in voi la natura non e' ancora disposta 
a entrare nel falansterio, vuol vivere, non ha ancora 
compiuto il suo processo vitale, e' troppo presto per 
il cimitero! Con la sola logica non si puo' saltare al di 
la' della natura! La logica prevede tre casi, e di casi 
ce n'e' un milione! Tutto questo milione bisogna 
lasciarlo fuori e ridurre tutto a una questione di 
comodo? E' la soluzione piu' facile del problema! Ha 
il fascino della chiarezza non c'e' bisogno di pensare! 
Tutto il mistero della vita si fa entrare in due fogli 
di carta stampata!"
<br>
"Guarda un po' come ha preso fuoco, come batte il 
tamburo! Bisogna tenerlo per le braccia", disse 
Porfirij ridendo. "Figuratevi", aggiunse, volgendosi 
verso Raskolnikov, "cosi' si discuteva iersera, a sei 
voci, e, per giunta, ci aveva fatto bere 
preventivamente una quantita' enorme di ponce; ve 
lo immaginate? No, fratello, hai torto: l'"ambiente" 
ha molta importanza nel delitto, te l'assicuro."
<br>
"Lo so anch'io che ha molta importanza, ma dimmi 
un po': un uomo di quarant'anni disonora una 
bambina di dieci anni... E' l'ambiente che l'ha spinto 
a quest'infamia?"
<br>
"E come no! Nel senso stretto, su questo fatto ha 
influito anche l'ambiente", osservo' Porfirij con 
sorprendente serieta'; "il delitto commesso su una 
bambina si pur spiegare benissimo con 
l'AMBIENTE."
<br>
Ci manco' poco che Razumichin non andassi in 
bestia.
<br>
"Allora, se vuoi, ti DEDUCO subito", comincio' a 
urlare, "che tu hai le ciglia bianche unicamente 
perchi' il campanile d'Ivan il Grande ha 
trentacinque SAGEN d'altezza, e te lo deduco in 
modo chiaro, preciso, progressivo, e perfino con una 
tinta di liberalismo! Ne prendo l'impegno! Ebbene, 
vuoi scommettere?"

</font>
<p>
<A HREF="lista-cit.html">riguadagna la lista</A><BR>

</body>

</html>
