<html><head><!-- This document was created from RTF source by rtftohtml version
2.5 --><p>
<p>
<p>
<b><p>
<center>
UNIVERSITA' DEGLI STUDI DI ROMA <p>
"LA SAPIENZA"</b><p>
<b><p>
FACOLTA'  DI  INGEGNERIA</b><p>
<p>
<p>
<p>
<p>
<p>
<p>
<p>
<p>
<p>
Guida al sistema MS/DOS<p>
<p>
a cura di Giuseppe Basile<p>
<p>
<p>
<p>
<p>
<p>
<p>
ANNO ACCADEMICO 1995/96</b><p>
</center>
<h3>
Indice dei principali argomenti<br>
<a name="B_Toc325451456"><br>
1. Introduzione al sistema MS/DOS.</a></h3>
<p>
MS/DOS &egrave; il sistema operativo rilasciato dalla MicroSoft per le macchine
IBM e compatibili basate sulla famiglia di processori 8086. La sigla MS/DOS
&egrave; un acronimo e sta per <i>MicroSoft Disk Operating System</i>,
cio&egrave; Sistema Operativo basato su Disco.<p>
Il sistema operativo &egrave; un programma che consente un utilizzo corretto ed
efficiente del calcolatore e facilita le operazioni dell'utente mettendo a
disposizione un ambiente all'interno del quale &egrave; possibile accedere, in
maniera semplice, a tutte le risorse dell'elaboratore (dischi, memoria,
stampante).<p>
MS/DOS &egrave; nato per il Personal Computing e consente ad un solo utente di
accedere alle risorse del computer mediante un solo programma. Questa
caratteristica si esprime dicendo che MS/DOS &egrave; un sistema monoutente che
non ammette multiprogrammazione.<p>
In queste note si intende fornire le indicazioni essenziali per l'utilizzo dei
principali e pi&ugrave; importanti comandi di MS/DOS, illustrando alcuni
concetti fondamentali (come <i>direttorio corrente</i>, <i>cammino</i>) che
consentono di navigare tra le informazioni contenute sui dischi.<p>
<p>
Quando si accende il calcolatore per incominciare una sessione di lavoro, una
procedura automatica detta <i>boot-strap</i>, prepara l'ambiente MS/DOS
caricando dal disco rigido i programmi opportuni.<p>
Terminata la procedura, il sistema operativo MS/DOS ci avverte che &egrave;
pronto ad eseguire i nostri comandi. Tipicamente dopo l'accensione il sistema
risponde con la sequenza:<p>
<p>
	<b><i>C:\&gt;</i></b><p>
<p>
con il cursore lampeggiante alla destra del simbolo <b><i>&gt;</i></b>. <p>
La sequenza &egrave; detta <i>prompt</i>. A questo punto &egrave; possibile
introdurre un comando. Si osservi che digitare il comando non &egrave;
sufficiente; affinch&egrave; venga eseguito &egrave; necessario premere il
tasto <b><i>INVIO</i></b>.<p>
<p>
<a name="B_Toc325451457">
<h3>
2. Concetti fondamentali: organizzazione dei dati su disco.</a></h3>
<a name="B_Toc325451458">
<h4>
2.1. Le Unit&agrave; a Dischi.</a></h4>
Il sistema MS/DOS, come gi&agrave; sottolineato, &egrave; un sistema basato su
disco. L'utente interagisce continuamente con informazioni presenti sui dischi
(rigidi o floppy). In ogni istante per&ograve;, l'utente pu&ograve; interagire,
in modo diretto, con una sola unit&agrave; a dischi detta <i>unit&agrave;
corrente</i> (o <i>attiva).</i><p>
Le unit&agrave; a dischi sono individuate da lettere dell'alfabeto. Ad esempio,
<b><i>C</i></b> individua il disco rigido (quello attivo all'accensione),
mentre solitamente <b><i>A </i></b> (e <b><i>B</i></b>,<b><i> </i></b>quando
presente) individuano le unit&agrave; a dischi floppy. Presso il laboratorio di
via Tiburtina gli utenti hanno a disposizione anche l'unit&agrave;
<b><i>F</i></b> che &egrave; quella relativa al server di rete.<b><p>
</b><i><p>
<a name="B_Toc325451459"></i>
<h4>
2.2. I File.</a></h4>
Tutte le informazioni utilizzate dal computer sono memorizzate in <i>file</i>.
Un <i>file</i> (la cui traduzione in italiano &egrave; <i>archivio</i>, ma la
dizione &egrave; poco usata) &egrave; un insieme di informazioni memorizzate su
disco al quale &egrave; associato un nome.<p>
Tutti i file hanno un <i>nome</i>, la maggior parte ha poi anche una
<i>estensione</i>. L'estensione segue sempre il nome ed &egrave; separata dal
nome da un punto (<b><i>.</i></b>). Ad esempio <b><i>COMMAND.COM</i></b>
indica il file di nome <b><i>COMMAND</i></b> ed estensione <b><i>COM</i></b>.<p>
Il nome non pu&ograve; essere pi&ugrave; lungo di otto caratteri e non deve
contenere spazi, virgole, barre rovesciate e/o punti. Le estensioni aiutano ad
identificare il tipo di file. <p>
<p>
Le estensioni pi&ugrave; utilizzate sono:<p>
<p>
	<b><i>.EXE</i></b><i> (</i>eseguibile) o  <b><i>.COM</i></b> (comando) per i
file di programma;<p>
	<b><i>.SYS</i></b> (sistema) per i file che contengono informazioni relative
all'hardware in uso;<p>
	<b><i>.BAT </i></b>(batch) per i file che contengono sequenze di comandi
MS/DOS per 				automatizzare alcune operazioni;<p>
<p>
Le estensioni non devono superare i tre caratteri. E' buona norma utilizzare
nomi ed estensioni significativi che facilitino la individuazione dei file.<p>
Esistono due principali tipi di file: i <i>file di programma</i> ed i <i>file
di dati</i>. Il primo tipo contiene i programmi eseguibili, mentre le
informazioni generate od utilizzate all'interno di un programma sono
memorizzate in file del secondo tipo.<p>
<a name="B_Toc325451460">
<h4>
2.3. I Direttori  (Directory).</a></h4>
Poich&egrave; ciascun utente, in condizioni normali, utilizza diverse decine di
file, risulta utile organizzare tali file in direttori e subdirettori sulle
unit&agrave; a disco. Per una migliore comprensione &egrave; utile il paragone
tra direttori (e subdirettori) e raccoglitori per documenti o schedari
contenenti cartelle di documenti. Come le cartelle di uno schedario contengono
gruppi di documenti correlati, cos&igrave; le direttori contengono gruppi di
file correlati.<p>
E' possibile utilizzare i comandi MS/DOS per creare direttori e garantire una
migliore organizzazione dei file. In particolare &egrave; possibile creare un
direttorio all'interno di un altro direttorio. Il nuovo direttorio &egrave;
detto <i>subdirettorio</i> o <i>direttorio figlio, </i>per enfatizzare la
relazione di parentela con quello che lo contiene (detto talvolta
<i>padre</i>).<p>
L'insieme dei direttori, subdirettori  e file costituisce la <i>struttura dei
direttori</i>.. Quando viene formattato un disco (in seguito sar&agrave;
chiarito il significato di tale operazione), MS/DOS crea un <i>direttorio
principale </i> o <i>direttorio radice</i>. Tutte i direttori che verranno
creati in seguito saranno diramazioni di tale direttorio. La struttura dei
direttori assume dunque una forma ad albero rovesciato. Un esempio di struttura
dei direttori &egrave; data dalla fig.1 seguente:	<p>
			<p>
<p>
						   \<p>
<p>
<p>
<p>
				      TPI        ....            ....<p>
<p>
<p>
<p>
		      SCHAERF    NARDI   CORRETTI    VARI<p>
<p>
<p>
<p>
La figura riporta solo una parte della struttura. Si noti che tutte i direttori
hanno un nome, ad eccezione del direttorio radice che &egrave; sempre
rappresentato dalla barra rovesciata, detta <i>back-slash</i> (<b>\</b>). Un
direttorio pu&ograve; anche avere una estensione, analogamente a quanto accade
per i file.<p>
Due subdirettori dello stesso direttorio non possono avere lo stesso nome. Al
contrario, due o pi&ugrave; subdirettori di due direttori differenti possono
avere nome uguale.<p>
Osserviamo, infine, che ciascuna unit&agrave; a dischi ha un direttorio, detto
<i>attivo o corrente</i>, con il quale l'utente interagisce direttamente.<p>
<p>
<a name="B_Toc325451461">
<h4>
2.4. I Cammini.</a> </h4>
Come abbiamo visto il prompt &egrave; una sequenza costituita dalla lettera che
individua il disco corrente e da una sottosequenza (quella che segue i due
punti) che individua il particolare direttorio corrente. Tale sottosequenza
&egrave; detta <i>percorso </i>o <i>cammino </i>(in inglese <i>path</i>).<p>
Il <i>cammino assoluto </i> indica la posizione di un file o di un direttorio
all'interno della struttura dei direttori di una unit&agrave; a dischi. Esso
rappresenta il percorso che MS/DOS deve seguire, a partire dal direttorio
principale di una unit&agrave; a dischi, per raggiungere un file o un
direttorio.<p>
Per chiarire il concetto di cammino &egrave; utile far riferimento al ramo
della struttura dei direttori in fig.1, relativa a programmi di esercitazione
disponibili per il linguaggio Turbo Pascal. La fig.2 rappresenta lo stesso ramo
della struttura dei direttori in forma differente:<p>
<p>
<p>
Elenco dei percorsi dei direttori del volume 50         <p>
Il numero di serie del volume &egrave; 3116-19D3<p>
C:\					<p>
+---TPI<p>
	+---SCHAERF<p>
	|   +---LIVELLO2<p>
	|   +---LIVELLO6<p>
	|   +---EXDIFF<p>
	|   +---LIVELLO1		<b><i></i></b><p>
	|   +---LIVELLO3		<p>
	|   +---LIVELLO4		<p>
	|   +---LIVELLO5<p>
	|   +---LIVELLO7<p>
	+---CORRETTI<p>
	+---NARDI<p>
	+---VARI<p>
			(fig.2)<i><p>
</i><p>
La fig.2 riporta i nomi dei subdirettori del direttorio di nome
<b><i>SCHAERF</i></b> non riportati in fig.1.<p>
<p>
Il cammino che individua il sottodirettorio <b><i>TPI</i></b>, figlia del
direttorio radice, &egrave; il seguente:<p>
<b><p>
	C:\TPI<p>
</b><p>
Analizziamo la sequenza precedente. Il primo carattere (<b><i>C:</i></b> )
individuano la unit&agrave; a dischi interessata, i caratteri successivi
(quelli che seguono i due punti) appartengono al cammino; Il cammino incomincia
con il simbolo (<b><i>\</i></b>), che individua il direttorio radice, e
continua con il nome del direttorio <b><i>TPI</i></b>.. Il percorso parte dal
direttorio radice e arriva al sottodirettorio <b><i>TPI</i></b>.<i></i><p>
Se il direttorio attivo &egrave; la radice, il prompt visualizzato sullo
schermo &egrave;:<p>
<p>
	<b>C:\&gt;<i><p>
</i></b><p>
Per individuare il direttorio <b><i>EXDIFF  </i></b>utilizziamo il seguente
cammino:<p>
<p>
	<b>\TPI\SCHAERF\EXDIFF</b><p>
<p>
Il punto di partenza &egrave; il direttorio radice individuato dalla prima
barra (<b>\</b>). Segue quindi il nome del direttorio figlio (della radice)
<b><i>TPI</i></b>, quindi di nuovo una barra (<b>\</b>). Quest'ultima, come
tutte quelle che seguono, non ha il significato di direttorio radice. Essa ha
invece la funzione di separatore tra un direttorio ed un direttorio figlio.
Segue quindi il nome <b><i>SCHAERF</i></b> che individua un sottodirettorio di
<b><i>TPI</i></b>, di nuovo un back-slash (<b>\</b>) ed infine il direttorio di
arrivo <b><i>EXDIFF</i></b> che &egrave; quello individuata dal cammino. Il
percorso cos&igrave; individuato pu&ograve; essere seguito sulla fig.2. ed, in
parte, sulla fig.1.<p>
	Specificare il cammino di un direttorio, una volta nota la struttura dei
direttori dell'unit&agrave; sulla quale ha interesse lavorare, &egrave; dunque
piuttosto semplice. E' sufficiente specificare il direttorio radice (<b>\</b>)
seguita dai nomi dei direttori che si incontrano partendo dal direttorio radice
e seguendo il percorso sino al direttorio di interesse. I nomi dei direttori
devono essere separati usando il <i>back-slash</i>.<p>
	Un cammino che parte dal direttorio radice &egrave; detto <i>assoluto</i>. Un
cammino &egrave; anche detto <i>nome</i>. Il cammino &egrave; infatti il
<i>nome</i> di un direttorio in una specifica <i>unit&agrave;</i> a dischi; il
suo scopo &egrave; quello di facilitare l'individuazione del direttorio. Oltre
ai <i>nomi </i>(o <i>percorsi</i>) <i>assoluti,</i> MS/DOS consente di
specificare anche <i>nomi relativi</i>. Essi non partono dal direttorio radice,
ma dal direttorio corrente della unit&agrave; attiva. Si torner&agrave; sui
percorsi relativi in seguito.<p>
<p>
<a name="B_Toc325451462">
<h3>
3. Comandi per la gestione dei dischi.</a></h3>
<a name="B_Toc325451463">
<h4>
3.1. Cambiamento di unit&agrave; corrente.</a> </h4>
Si sono illustrati i concetti di unit&agrave; a dischi attiva e direttorio
corrente. Se il nostro sistema ha a disposizione pi&ugrave; di un disco,
cio&egrave; possiede lettori di dischi floppy oltre al disco rigido, o altri
dischi rigidi diversi da <b><i>C</i></b>, come ad esempio <b><i>F</i></b>,
pu&ograve; essere necessario doversi spostare da un disco all'altro,
cio&egrave; rendere attivo un disco differente da quello rigido. Per rendere
attivo un disco differente da quello correntemente attivo &egrave; sufficiente
digitare la lettera ad esso associata seguita dai due punti (<b><i>:</i></b>) e
premere quindi <b><i>INVIO</i></b>.<p>
Ad esempio se il disco corrente &egrave; <b><i>C, </i></b>e si vuole rendere
attiva l'unit&agrave; a dischetti <b>A</b>, &egrave; sufficiente digitare al
prompt:<p>
<p>
	<b>A:<i><p>
</i></b><p>
 e premere <b><i>INVIO</i></b>. Il prompt cambier&agrave;, indicando la nuova
unit&agrave; corrente:<p>
<p>
	<b>A:\&gt;<i><p>
</i></b><p>
In realt&agrave; ciascuna unit&agrave; ha una suo direttorio corrente di cui
conserva memoria anche quando non &egrave; attiva. Pertanto se la unit&agrave;
<b><i>A</i></b> avesse un direttorio corrente diverso dal direttorio radice,
ci&ograve; sarebbe correttamente comunicato dal prompt di MS/DOS.<b><p>
</b><i><p>
<a name="B_Toc325451464"></i>
<h4>
3.2. Formattazione dei supporti magnetici: comando FORMAT.</a></h4>
Di solito un disco nuovo, per essere utilizzato da MS/DOS, ha bisogno di essere
formattato. Questa operazione inizializza il disco, cio&egrave; organizza la
sua struttura fornendo ad essa un formato (e da qui il termine
<i>formattazione</i>) riconoscibile ed utilizzabile dal sistema operativo.<p>
La formattazione pu&ograve; essere effettuata su un disco che contiene
gi&agrave; delle informazioni. In tal caso le informazioni vengono distrutte e
non sono pi&ugrave; ripristinabili. Per questo motivo &egrave; sempre bene
controllare con attenzione il disco da formattare.<p>
Per formattare un floppy disk su una unit&agrave; occorre impartire il comando
<b><i>FORMAT</i></b> seguito dalla sequenza che individua lo specifico floppy
(<b><i>A</i> </b>oppure <b><i>B</i></b>). Ad esempio:<p>
<p>
	<b>FORMAT  A:<p>
</b><p>
formatta il dischetto contenuto nell'unit&agrave; <b><i>A</i></b>. Si noti che
tra il comando e la sequenza <b><i>A:</i></b> &egrave; presente uno spazio.
Quando viene introdotto il comando, appare il seguente messaggio:<p>
<p>
	<b>Inserire un nuovo disco nell'unit&agrave; A:<i><p>
	</i>e premere INVIO quando si &egrave; pronti...<i><p>
</i></b><p>
E' sufficiente seguire le istruzioni per incominciare l'operazione. Durante la
formattazione vengono visualizzate sullo schermo alcune informazioni che
riguardano lo stato della operazione. Al termine viene visualizzato il
messaggio<b> </b>di completamento:<b><p>
<p>
	Formattazione completata.<p>
</b><p>
e viene richiesto il nome che identifica il disco:<b><p>
<p>
	Etichetta di volume (11 caratteri, INVIO per non darne):<p>
</b><p>
Una volta inserito il nome (seguito da <b><i>INVIO</i></b>) vengono fornite
alcune informazioni (spazio totale e disponibile su disco, lunghezza e numero
delle unit&agrave; di allocazione, numero di serie del volume) e viene
richiesto se effettuare un'altra formattazione:<b><p>
</b><i><p>
	</i><b>Altro disco da formattare (S/N)?</b><p>
<p>
al quale si dovr&agrave; rispondere con <b><i>s</i> </b>o <b><i>n</i>
</b>seguito da <b><i>INVIO</i></b> a seconda che si voglia formattare o meno un
altro dischetto.<p>
La sintassi qui mostrata &egrave; la pi&ugrave; semplice. In questo modo MS/DOS
analizza il disco e seleziona automaticamente il formato pi&ugrave; capiente
per esso. I dischi pi&ugrave; diffusi hanno una capienza di 1,4 Mbyte (Doppia
Faccia(DF), Alta Densit&agrave;(HD)).<b><i></i></b><p>
<a name="B_Toc325451465">
<h4>
3.3. Copia del contenuto di un disco: comando DISKCOPY.</a></h4>
Quando si lavora al computer &egrave; molto importante fare delle copie dei
dischi che usiamo. Ci&ograve;  &egrave; utile per motivi di sicurezza, in modo
da avere da parte una versione funzionante del programma che si utilizza o che
si sta scrivendo. Un discorso analogo vale per i file di dati. Il disco che
utilizzate, infatti, pu&ograve; rompersi e ed il suo contenuto pu&ograve;
essere interamente o parzialmente perduto. Una copia di salvataggio consente di
ripristinare le informazioni perdute,  presenti sulla copia originale. MS/DOS
consente di copiare il contenuto di un disco su un altro disco, con il comando
<b><i>DISKCOPY</i></b> seguito da due parametri. I parametri sono le sequenze
che individuano rispettivamente il disco <i>origine</i>, cio&egrave; quello
contenente le informazioni da copiare, ed il disco <i>destinazione</i> che
conterr&agrave; la copia. Quest'ultimo deve essere gi&agrave; formattato. Se il
calcolatore &egrave; provvisto di due lettori floppy (<b><i>A </i></b>e
<b><i>B</i></b>), per effettuare la copia si usa il comando nella forma:<p>
<p>
	<b>DISKCOPY    A:   B:<p>
</b><p>
Esso ordina una copia del disco contenuto in <b><i>A</i></b> (disco origine)
sul disco contenuto in <b><i>B</i></b> (disco destinazione). A questo punto
viene richiesto di inserire i dischi nelle unit&agrave; corrispondenti con
messaggi del tipo:<p>
<p>
	<b>Inserisci il disco ORIGINE nell'unit&agrave; A:<p>
	Inserisci il disco DESTINAZIONE nell'unit&agrave; B:<i><p>
	</i>Premi un tasto per continuare...<i><p>
</i></b><p>
Occorre fare molta attenzione ed eseguire correttamente le operazioni
richieste. Se si commette un errore in questa fase si rischia di perdere la
copia originale. Per questo motivo si raccomanda sempre di proteggere in
scrittura il disco originale prima di effettuare una copia.<p>
Se il computer &egrave; provvisto di una sola unit&agrave; a dischi floppy, per
effettuare la copia bisogna introdurre il comando:<p>
<p>
	<b>DISKCOPY   A:   A:<p>
</b><p>
questo informa MS/DOS che, durante la copia, dovr&agrave; utilizzare la stessa
unit&agrave; a dischi sia come origine che come destinazione. Ci verr&agrave;
richiesto pi&ugrave; volte di alternare il disco originale con quello di copia
con messaggi analoghi a quelli s&ugrave; visti. Quando la copia sar&agrave;
completata sul video apparir&agrave; il messaggio:<p>
<p>
	<b>Il numero di serie del volume &egrave; .......<p>
	Altro disco da copiare (S/N)?<i><p>
</i></b><p>
rispondendo <b><i>s</i></b> (s&igrave;) si da luogo ad un'altra operazione di
copia, con <b><i>n</i></b> (no) si termina il comando <b><i>DISKCOPY</i></b> e
si torna al prompt di MS/DOS.<p>
<p>
<a name="B_Toc325451466">
<h3>
4. Comandi per la gestione dei file.</a></h3>
<a name="B_Toc325451467">
<h4>
4.1. Contenuto di un direttorio: comando DIR.</a></h4>
Il comando <b><i>DIR </i></b>consente di visualizzare il contenuto di un
direttorio ed &egrave; un valido supporto per la individuazione dei file
all'interno della struttura dei direttori. Nella sua forma pi&ugrave;
semplice:<p>
<p>
	<b>DIR<p>
</b><p>
visualizza l'elenco di tutti i file presenti nel direttorio corrente. Quando
usato in questa forma,<b><i>  </i></b>&egrave; necessario che l'unit&agrave; e
il direttorio di interesse siano correntemente attivi. Ci&ograve; pu&ograve;
essere piuttosto scomodo. Per tale motivo MS/DOS fornisce una variante del
comando che non richiede il cambiamento di unit&agrave;. In termini pi&ugrave;
semplici, se si sta lavorando su una unit&agrave;, MS/DOS offre la
possibilit&agrave; di analizzare il contenuto di un direttorio di un'altra
unit&agrave;. La unit&agrave; ed il percorso del direttorio di cui vogliamo
visualizzare il contenuto vengono specificati direttamente all'interno del
comando, ad esempio:<p>
<p>
	<b>DIR  A:\</b><p>
<p>
visualizza il contenuto della radice del disco <b><i>A</i></b>..<p>
Se, ad esempio, l'unit&agrave; corrente &egrave; <b><i>A</i></b> e vogliamo
visualizzare il contenuto del direttorio in <b><i>C</i></b>, individuatao dal
percorso <b><i>\TPI\SCHAERF</i></b>, si pu&ograve; introdurre dal prompt il
comando:<p>
<p>
	<b>DIR C:\TPI\SCHAERF<i><p>
</i></b><p>
Accade spesso che un direttorio contenga troppi nomi di file per essere
visualizzato in una sola schermata. MS/DOS offre la possibilit&agrave; di
suddividere la visualizzazione in pi&ugrave; schermate aggiungendo l'opzione
<b><i>/P </i></b>al comando <b><i>DIR</i></b>. Si faccia attenzione a non
confondere il back-slash (\) con il carattere (<b><i>/</i></b>) usato per
specificare i parametri nei comandi MS/DOS. Introducendo il comando:<p>
<p>
	<b>DIR A:\  /P<i><p>
</i></b><p>
si ottiene la visualizzazione del contenuto del direttorio radice di
<b><i>A</i></b> su pi&ugrave; pagine. Visualizzata la prima schermata MS/DOS si
ferma. Per continuare la visualizzazione &egrave; sufficiente premere un
qualsiasi tasto.<p>
<p>
Quando la dimensione del direttorio eccede la capacit&agrave; dello schermo
&egrave; anche possibile utilizzare un'altra variante. E' possibile
visualizzare solamente i nomi dei direttori e dei file, escludendo tutte le
informazioni normalmente visualizzate dal comando <b><i>DIR</i></b>
(dimensione, data e ora di creazione, etc..). Ci&ograve; &egrave; possibile
aggiungendo l'opzione <b><i>/W</i></b>. Il comando:<p>
<p>
	<b>DIR C:\  /W<i><p>
</i></b><p>
visualizza i nomi di file e del direttorio radice di <b><i>C</i></b>
disponendoli su (un massimo di) cinque colonne. Il nome del direttorio &egrave;
riportato tra parentesi quadre (<b>[..]</b>)<b><p>
<p>
<a name="B_Toc325451468"></b>
<h4>
4.2. Visualizzazione del contenuto di un file: comando MORE.</a></h4>
E' utile spesso poter analizzare il contenuto di un file. Ci&ograve; puo essere
fatto utilizzando il comando <b><i>MORE</i></b> che sfrutta una particolare
tecnica avanzata del DOS chiamata <i>redirezione dell'input</i><b> </b>sulla
quale per&ograve; non scendiamo in dettaglio.<p>
Ci limitiamo ad osservare che se, ad esempio, il file
<b><i>AUTOEXEC.BAT</i></b> &egrave; molto lungo, &egrave; possibile
visualizzarlo digitando, al prompt:<p>
<p>
	<b>MORE &lt; C:\AUTOEXEC.BAT<p>
</b><p>
Il comando <b><i>MORE</i></b> visualizzer&agrave; la prima pagina del file e
poi si fermer&agrave; mostrando il seguente messaggio:<p>
<p>
	<b>- Continua -<p>
</b><p>
A questo punto sar&agrave; sufficiente premere un tasto qualsiasi per
continuare con la visualizzazione della successiva pagina.<p>
<a name="B_Toc325451469">
<h4>
4.3. Copia del contenuto di un file: comando COPY.</a></h4>
Il principale motivo per il quale &egrave; necessario effettuare copie di un
file, sia esso di programma o di dati, &egrave; la sicurezza. I file di
interesse per l'utente sono infatti memorizzati su dispositivi fisici che
possono avere problemi dovuti all'usura e alla utilizzazione non corretta.<p>
Lo strumento che il sistema operativo MS/DOS offre per la protezione dei dati
(e del lavoro)  dell'utente &egrave; il comando <b><i>COPY</i></b>. Esso
consente di copiare un file tra direttori o dischi, rinominare i file durante
la copia e copiare un gruppo di file.<p>
Occorre molta attenzione quando si utilizza il comando <b><i>COPY</i></b>;
c'&egrave; il rischio di sovrascrivere inavvertitamente un file gi&agrave;
esistente perdendo i dati in esso contenuti.<p>
L'operazione di copia richiede che vengano specificati il nome (o percorso) sia
del file da copiare (<i>origine</i>), sia di quello in cui si desidera copiare
(<i>destinazione</i>).<p>
Se, ad esempio, si vuole copiare il file <b><i>COMP1.PAS</i></b>, contenuto nel
direttorio <b><i>EXDIFF</i></b> (vedi fig.2.), nel direttorio
<b><i>VARI</i></b>, il comando da introdurre &egrave; il seguente:<p>
<p>
	<b>COPY  C:\TPI\SCHAERF\EXDIFF\COMP1.PAS  C:\TPI\VARI<p>
</b><p>
Si osservi che il file <i>origine</i> <b><i>COMP1.PAS</i></b> &egrave; il primo
parametro del comando. Il secondo parametro &egrave; il percorso assoluto (o
nome assoluto) del direttorio <i>destinazione</i> <b><i>VARI</i></b> che
conterr&agrave; la copia. I nomi dei file origine e destinazione devono essere
introdotti sempre in questo ordine. Il comando effettua una copia del file, nel
direttorio destinazione specificata, assegnando ad esso lo stesso nome
dell'originale.<p>
Se si desidera assegnare un nuovo nome al file che si sta copiando, &egrave;
necessario specificarlo come destinazione. Il nuovo nome per&ograve; non deve
far riferimento ad un file gi&agrave; esistente. Nell'esempio precedente, se
vogliamo che la copia di <b><i>COMP1.PAS</i></b> abbia nel direttorio
destinazione <b><i>VARI</i></b> il nome <b><i>COMP.PAS</i></b> &egrave;
sufficiente introdurre:<p>
<p>
	<b>COPY C:\TPI\SCHAERF\EXDIFF\COMP1.PAS  C:\TPI\VARI\COMP.PAS<p>
</b><p>
Supponiamo ora di voler fare la copia di tutti i file presenti in un
direttorio. Piuttosto che introdurre tanti comandi di copia quanti sono i file,
possiamo sfruttare alcune facilitazioni di MS/DOS. Se ad esempio, desideriamo
copiare tutti i file del direttorio <b><i>EXDIFF </i></b>figlio di
<b><i>SCHAERF </i></b> nel direttorio <b><i>VARI </i></b> conservando gli
stessi nomi, quel che occorre digitare &egrave;:<p>
<p>
	<b>COPY C:\TPI\SCHAERF\EXDIFF\*.*   C:\TPI\VARI<p>
</b><p>
Nel comando si &egrave; utilizzata la sequenza <b>*.*</b> per specificare tutti
i file del direttorio. In effetti il carattere <b>*</b> (asterisco) ha, in
MS/DOS, il significato di <i>sequenza qualunque</i>. La sequenza <b>*.*</b>
individua allora tutti i file il cui nome (rappresentato dal primo asterisco)
&egrave; una qualsiasi sequenza di al piu' 8 caratteri e l'estensione
(rappresentata dal secondo asterisco e separata dal punto) &egrave; una
qualsiasi estensione di 3 caratteri. E' ovvio che in questo modo si individuano
<i>tutti</i> i file del direttorio, ottenendo il risultato voluto. Il carattere
<b>*</b> detto carattere <i>jolly</i> (per le propriet&agrave; appena viste),
pu&ograve; essere combinato in diversi modi per specificare gruppi di file, ad
esempio:<p>
<p>
	<b>*.PAS<p>
</b><p>
individua tutti i file con estensione <b><i>.PAS</i></b>, mentre la sequenza:<p>
<p>
	<b>PROGETTO.*</b><p>
<p>
individua tutti i file di nome progetto (che hanno una qualsiasi
estensione).<b><p>
<a name="B_Toc325451470"></b>
<h4>
4.4. Assegnazione di un nuovo nome ad un file: comando RENAME.</a></h4>
Il comando <b><i>RENAME</i></b> viene utilizzato per ridenominare i file
lasciandone inalterato il contenuto ed il percorso. Esso risulta
particolarmente utile per la riorganizzazione dei file. Supponiamo, per
esempio, di avere due versioni del file <b><i>PROG.PAS</i></b>. La versione
nella radice del disco <b><i>C</i></b> &egrave; aggiornata con alcune
modifiche, mentre quella nella radice del disco <b><i>A</i></b> &egrave; una
versione vecchia del file. Per non generare confusione tra i due file e sapere
sempre con esattezza quale &egrave; la versione pi&ugrave; recente &egrave;
possibile rinominare il file relativo alla vecchia versione, in questo modo:<p>
<p>
	<b>REN A:\PROG.PAS   PROG_VEC.PAS<p>
</b><p>
Si &egrave; riportato come primo parametro il nome assoluto del file da
rinominare e come secondo il nuovo nome. Con <b><i>RENAME</i></b> si pu&ograve;
utilizzare anche il carattere jolly <b>*</b>.  Ad esempio, se si desidera
rinominare tutti i file del direttorio corrente con estensione
<b><i>TMP</i></b> in file con stesso nome ed estensione <b><i>TXT</i></b>, si
pu&ograve; utilizzare il comando:<p>
	<b>REN *.TMP  *.TXT</b><p>
<a name="B_Toc325451471">
<h4>
4.5. Eliminazione di un file: comando DELETE.</a></h4>
Utilizzando MS/DOS potrebbe essere necessario eliminare dei file non pi&ugrave;
necessari. E' possibile eliminare un solo file , gruppi di file selezionati o
tutti i file presenti in un direttorio. Attenzione! Una volta eliminati i file,
potrebbe non essere pi&ugrave; possibile recuperarli. Occorre, pertanto, sempre
accertarsi che i file selezionati siano proprio quelli che si desidera
eliminare.<p>
Per eliminare un singolo file, occorre digitare il comando <b><i>DEL</i></b>
(che sta per Delete) seguito dal nome del file che si desidera eliminare. Ad
esempio, per eliminare il file <b><i>COMP1.PAS</i></b> dal direttorio
<b><i>VARI  </i></b>&egrave; sufficiente scrivere:<p>
<p>
	<b>DEL C:\TPI\VARI\COMP1.PAS<p>
</b><p>
Il carattere jolly <b>*</b>  pu&ograve; essere utilizzato per eliminare un
gruppo di file. Ad esempio, per cancellare tutti i file del direttorio corrente
aventi estensione <b><i>.TXT</i></b> si pu&ograve; introdurre il comando:<p>
<p>
	<b>DEL *.TXT<p>
</b><p>
Prima di eliminare un gruppo di file, &egrave; consigliabile visualizzarli con
il comando <b><i>DIR</i></b> per controllo. Semplici verifiche  consentono di
evitare eliminazioni indesiderate.<p>
Per cancellare tutti i file di un direttorio occorre specificare la sequenza
<b>*.*</b>.Ad esempio, per cancellare tutti i file nel direttorio
<b><i>VARI</i></b> , si digiti:<p>
<p>
	<b>DEL C:\TPI\VARI\*.*<p>
</b><p>
Se nel comando non viene specificato un percorso, vengono eliminati tutti i
file del direttorio corrente.<p>
Si osservi che ogni volta che con il comando <b><i>DEL</i></b> viene utilizzata
la sequenza <b>*.*</b>, MS/DOS chieder&agrave; conferma della eliminazione. Se
si &egrave; certi di voler eliminare tutti i file, digitare <b><i>s</i></b>.<p>
Il comando <b><i>DEL</i></b> presenta una opzione interessante che consente di
effettuare delle eliminazioni selettive. Se si aggiunge  <b><i>/P </i></b>al
comando <b><i>DEL</i></b> , MS/DOS chiede conferma per ciascuno dei file
individuati dal parametro. Nell'esempio che segue:<p>
<p>
	<b>DEL *.*  /P<p>
</b><p>
viene richiesto, per ciascun file del direttorio corrente, se si vuole
effettuare l'eliminazione o meno. Per confermare l'operazione digitare
<b><i>s</i></b>, per annullarla digitare <b><i>n</i></b>.<p>
<a name="B_Toc325451472">
<h4>
4.6. Stampa di un file: comando PRINT.</a></h4>
Dal prompt di MS/DOS &egrave; possibile stampare file di testo formattati (come
sorgenti di programmi in Pascal) utilizzando il comando<b><i> PRINT</i></b>. Di
solito, &egrave; consigliabile stampare i file di testo formattati ed altri
particolari file direttamente dal programma con il quale sono stati creati. Per
stampare il contenuto di un file, occorre prima selezionare una stampante di
rete, quindi specificare il comando <b><i>PRINT</i></b> seguito dal nome del
file da stampare. Supponiamo di voler stampare il contenuto del file
<b><i>PROGRAM.TXT</i></b> registrato nella radice della unit&agrave;
<b><i>C</i></b>, il comando da introdurre &egrave;:<p>
<p>
	<b>PRINT C:\PROGRAM.TXT</b><p>
<p>
Per inviare pi&ugrave; file alla stampante in una sola volta &egrave; possibile
digitare i vari nomi separandoli da uno spazio. Si pu&ograve; anche utilizzare
il carattere jolly <b>*</b>. Ad esempio, per stampare i file <b><i>PROG1.PAS
</i></b>, <b><i>TESTO.PAS</i></b> e tutti i file con estensione
<b><i>.TXT</i></b> si pu&ograve; introdurre il comando:<p>
<p>
	<b>PRINT  PROG1.PAS  TESTO.PAS  *.TXT</b><b><p>
<p>
<a name="B_Toc325451473"></b>
<h3>
5. Comandi per la gestione dei direttori</a></h3>
<p>
Una abilit&agrave; fondamentale che l'utente che si avvicina all'utilizzo del
sistema MS/DOS deve acquisire &egrave; la capacit&agrave; di muoversi
all'interno dei direttori. L'utente deve cio&egrave; imparare a <i>navigare</i>
all'interno della struttura dei direttori. Seguono i principali comandi che
facilitano la navigazione.<p>
<a name="B_Toc325451474">
<h4>
5.1. Navigazione tra i direttori: comando CD e percorsi relativi.</a></h4>
Si &egrave; visto che ciascuna unit&agrave; ha un suo direttorio corrente. Se
il sistema dispone,ad esempio, di due dischi floppy ed un disco rigido, i
direttori correnti sono, in tutto, tre.<p>
Se su un disco non esistono subdirettori, il direttorio principale &egrave;
sempre il direttorio corrente, se invece contiene dei subdirettori, &egrave;
possibile utilizzare il comando <b><i>CD </i></b>(che sta per <i>Change
Directory</i>) per spostarsi da un direttorio all'altro.<p>
La forma pi&ugrave; semplice del comando <b><i>CD</i></b> consente di spostarsi
da un direttorio ad un figlio e viceversa, da un sottodirettorio al suo
direttorio padre. Quando si usa il comando <b><i>CD</i></b> &egrave; bene che
sia nota la struttura dei direttori e cio&egrave; la relazione di parentela che
intercorre tra i direttori.<p>
Se ad esempio il direttorio corrente &egrave; <b><i>C:\</i></b> e si vuole
rendere corrente il direttorio <b><i>TPI</i></b>, &egrave; sufficiente
digitare:<p>
<p>
	<b>CD TPI<p>
</b><p>
Nel comando si &egrave; specificato il nome del direttorio figlio di quello
corrente.<p>
Eseguito il comando, il prompt diviene:<p>
<p>
	<b>C:\TPI&gt;<p>
</b><p>
il direttorio <b><i>TPI</i></b> &egrave; ora corrente.<b><i></i></b><p>
Per tornare al direttorio radice di <b><i>C</i></b>, &egrave; sufficiente
digitare:<p>
<p>
	<b>CD ..</b><p>
<p>
I due punti (<b><i>..</i></b>) hanno il significato di direttorio precedente o
direttorio padre di quello corrente. Il sottodirettorio <b><i>TPI</i></b>
&egrave; figlio del direttorio radice di <b><i>C </i></b>(vedi fig.1.)<p>
Se dalla radice del disco <b><i>C</i></b> si volesse raggiungere il
sottodirettorio <b><i>LIVELLO7</i></b>  del direttorio <b><i>SCHAERF</i></b>,
sarebbe sufficiente digitare:<p>
<p>
	<b>CD \TPI\SCHAERF\LIVELLO7<i><p>
</i></b><p>
Si noti che il  percorso parte dal direttorio radice. Si sarebbe potuto
raggiungere lo stesso risultato digitando in successione i tre seguenti
comandi:<p>
<p>
	<b>CD TPI<p>
	CD SCHAERF<p>
	CD LIVELLO7<p>
</b><p>
Infine, se il direttorio corrente &egrave; <b><i>LIVELLO7</i></b>, e si vuole
passare al direttorio <b><i>LIVELLO6</i></b>  "<i>fratello"</i> (perch&egrave;
figlio dello stesso direttorio padre), occorre prima tornare al livello
precedente (<b><i>SCHAERF</i></b>) e quindi spostarsi sul nuovo direttorio con
il comando <b><i>CD</i></b>. L'operazione si pu&ograve; eseguire con la coppia
di comandi:<p>
<p>
	<b>CD ..<p>
	CD LIVELLO6<p>
</b><p>
Fino ad ora abbiamo utilizzato nomi (o percorsi) <i>assoluti</i>. Tali percorsi
iniziano sempre con il carattere (<b>\</b>) che denota appunto la radice.<p>
MS/DOS consente anche di specificare cammini <i>relativi. </i>Tali cammini,
diversamente da quelli assoluti, non partono dal direttorio radice ma dal
direttorio corrente. Il concetto pu&ograve; essere chiarito con un esempio.<p>
Se il direttorio corrente fosse <b><i>TPI</i></b>, avendosi cos&igrave; un
prompt del tipo:<p>
<p>
	<b>C:\TPI&gt;</b> <p>
<p>
si potrebbe specificare il cammino necessario all'individuazione del direttorio
<b><i>EXDIFF </i></b>in maniera relativa (percorso relativo) al direttorio
corrente e cio&egrave;:<p>
<p>
	<b>SCHAERF\EXDIFF<i><p>
</i></b><p>
Si noti come in questo caso il primo carattere non sia (<b>\</b>) ma
direttamente il nome del direttorio figlio di <b><i>TPI</i></b>. La barra
(\)<i> </i>tra i due direttori ha ancora il significato di separatore.<p>
Il comando per spostarsi nei direttori diviene quindi:<p>
<p>
	<b>CD SCHAERF\EXDIFF</b>		(percorso relativo)<p>
<p>
		oppure<p>
<p>
	<b>CD \TPI\SCHAERF\EXDIFF	</b>(percorso assoluto)<p>
<p>
Si osservi che i nomi (o cammini) assoluti incominciano sempre con un carattere
back-slash (<b>\</b>), mentre ci&ograve; non avviene per i nomi relativi.<p>
I cammini relativi possono essere combinati anche con i due punti (<b>..</b>)
il cui significato &egrave; stato gi&agrave; illustrato.<p>
Se, ad esempio, il direttorio corrente &egrave; <b><i>EXDIFF</i></b> e vogliamo
spostarci nel direttorio fratello <b><i>LIVELLO6</i></b>  si pu&ograve;
sinteticamente scrivere:<p>
<p>
	<b>CD ..\LIVELLO6<p>
</b><p>
in tal modo specifichiamo il ritorno al livello precedente (direttorio
<b><i>SCHAERF</i></b>) e quindi di nuovo nel direttorio
<b><i>LIVELLO6.</i></b><p>
L'utente &egrave; invitato a sperimentare attentamente il comando
<b><i>CD</i></b>.<p>
<a name="B_Toc325451475">
<h4>
5.2. Creazione ed eliminazione di direttori: comandi MD e RD</a></h4>
Quando si dispone di un gruppo di file che sono tra loro in relazione potrebbe
essere comodo disporli in un direttorio a parte. In tal modo sono isolati dal
resto dei programmi e risultano reperibili pi&ugrave; facilmente. Per creare un
direttorio &egrave; possibile utilizzare il comando <b><i>MD</i></b> (<i>Make
Directory</i>). Prima di creare un direttorio occorre individuare la posizione
in cui verr&agrave; inserito. Nella forma pi&ugrave; semplice <b><i>MD</i></b>
crea il nuovo direttorio come figlio di quello corrente. Quindi prima di
inserire tale comando &egrave; necessario rendere attivo il direttorio
corretto, utilizzando il comando <b><i>CD  </i></b>gi&agrave; visto.<p>
Ad esempio, se il direttorio corrente &egrave; il <b><i>C:</i>\</b> (radice del
disco rigido), &egrave; possibile creare un sottodirettorio
<b><i>PROVA</i></b>,  con il comando:<p>
<p>
	<b>MD PROVA</b><p>
<p>
il cammino assoluto del nuovo direttorio cos&igrave; creato sar&agrave;
<b><i>\PROVA</i></b>. In realt&agrave; non &egrave; necessario che il
direttorio all'interno del quale creiamo il nuovo direttorio sia attivo.
Utilizziamo ancora il concetto di cammino (assoluto o relativo).<p>
Ad esempio, se il direttorio corrente &egrave; <b><i>C:\TPI\CORRETTI</i></b>,
&egrave; possibile creare il sottodirettorio <b><i>COMP2</i></b>  del
direttorio <b><i>NARDI</i></b>  semplicemente specificando il percorso corretto
nel comando <b><i>MD</i></b>, come segue:<p>
<p>
	<b>MD \TPI\NARDI\COMP2<i><p>
</i></b><p>
Si pu&ograve; anche creare un sottodirettorio su una unit&agrave; non attiva.
Ad esempio, se l'unit&agrave; corrente &egrave; <b><i>C</i></b> (non importa
quale sia il direttorio corrente), si pu&ograve; creare un nuovo direttorio
<b><i>PROVA1</i></b><i> </i> sulla radice del disco nel floppy <b><i>A
</i></b>usando il comando seguente:<p>
<p>
	<b>MD A:\PROVA1</b><p>
<p>
Si pu&ograve; utilizzare il comando <b><i>MD</i></b> con un qualsiasi percorso
assoluto o relativo.<p>
<p>
Un direttorio non pi&ugrave; necessario pu&ograve; essere eliminato con il
comando <b><i>RD</i></b> (<i>Remove Directory</i>). Questa operazione &egrave;
sempre raccomandabile sia per motivi di ordine, sia per motivi di efficienza ed
occupazione dello spazio su disco. Una condizione necessaria perch&egrave; la
cancellazione sia effettuata &egrave; che il direttorio da eliminare sia vuoto
(cio&egrave; non contenga file). Se infatti si specifica il comando <b><i>RD
</i></b>per un direttorio che contiene ancora dei file, MS/DOS ci avverte che
l'operazione non pu&ograve; essere portata a termine.<p>
Prima di eliminare un direttorio occorre quindi assicurarsi che non contenga
file. <p>
Supponiamo di aver creato il direttorio <b><i>PROVA1</i></b>  come
sottodirettorio della radice del disco <b><i>A</i></b>, e di aver registrato
dei file al suo interno, ma di non aver creato altri subdirettori. Se si
desidera cancellare il direttorio occorre eliminare i file contenuti al suo
interno e poi utilizzare il comando <b><i>RD</i></b>. La prima operazione
pu&ograve; essere specificata mediante il comando <b><i>DEL</i></b>, gi&agrave;
visto. La sequenza di comandi per ottenere l'effetto voluto &egrave; la
seguente:<p>
<p>
	<b>DEL A:\PROVA1\*.*<p>
	RD A:\PROVA1<i><p>
</i></b><p>
Il primo comando specifica la cancellazione dei file contenuti nel direttorio
<b><i>PROVA1</i></b>, mentre il secondo specifica la cancellazione del
direttorio. Si noti come, analogamente a quanto accade per il comando
<b><i>MD</i></b>, anche con <b><i>RD</i></b>  &egrave; possibile utilizzare
nomi assoluti (come nell'esempio) o relativi.<p>
Se, ad esempio, si deve cancellare il direttorio <b><i>VARI</i></b> (vedi
fig.1.) il cui cammino completo &egrave; <b><i>C:\TPI\VARI</i></b>, occorre
digitare al prompt di MS/DOS:<p>
	<b>RD C:\TPI\VARI<i></i></b><p>
comando che sar&agrave; eseguito solamente se il direttorio <b><i>VARI
</i></b>&egrave; vuoto.
<a name="B_Toc325451476">
<h3>
6. Riepilogo dei principali comandi MS/DOS</a></h3>
<p>
<p>
DIR<p>
Visualizza l'elenco dei file e dei sottodirettori di un direttorio.<i><p>
Sintassi</i>:<i>  </i>DIR [unit&agrave; :] [percorso \] [nomefile]  [/P] [/W]<p>
<p>
<b><p>
MD</b><p>
Crea un nuovo sottodirettorio.<i><p>
Sintassi</i>:  MD [unit&agrave; :] percorso<p>
<b><p>
<p>
CD</b><p>
Cambia il direttorio corrente.<b></b><i><p>
Sintassi</i>:  CD [unit&agrave; :] [percorso]<p>
                CD [ .. ]<p>
<b><p>
<p>
RD</b><p>
Elimina (rimuove) un direttorio (dopo che sono stati eliminati tutti i file in
esso contenuti).<i><p>
Sintassi</i>:  RD [unit&agrave; :] percorso<p>
<b><p>
<p>
MORE</b><p>
Visualizza il contenuto di un file di testo.<i><p>
Sintassi</i>:  MORE &lt; [unit&agrave; :] [percorso] nomefile<p>
<b><p>
<p>
COPY</b><p>
Copia uno o pi&ugrave; file in un'altra posizione.<i><p>
Sintassi</i>:  COPY origine [destinazione] [/V]<p>
<b><p>
<p>
FORMAT</b><p>
Formatta il disco nell'unit&agrave; specificata per accettare i file di
MS/DOS.<i><p>
Sintassi</i>:  FORMAT  unit&agrave; : [/U] [/F:dimensione] [/S]<p>
<b><p>
<p>
DEL</b><p>
Elimina i file specificati.<i><p>
Sintassi</i>: [unit&agrave; :] [percorso] nomefile [/P]<b><p>
<p>
<p>
EDIT</b><p>
Avvia MS/DOS Editor.<i><p>
Sintassi</i>:  EDIT [ [unit&agrave; :] [percorso] nomefile]
</body></html>