<html>
<head>
<title>
Prefazione al libro "Programmazione con strutture dati in C"
</title>
</head>

<body>

<center><b>
<font face=helvetica>
<a href="">Programmazione con strutture dati in C</a>
</font></b><br>
<h1><a name="prefazione">Prefazione</a></h1>
</center>

<p> Questo libro affronta il tema della programmazione nel linguaggio C.
L'obiettivo &egrave; quello di fornire al lettore un insieme di strumenti e
di tecniche di programmazione che consentano di sviluppare programmi
avanzati, ed utilizzare le principali strutture di dati. Per questa
ragione, l'attenzione &egrave; rivolta non solo al progetto di algoritmi ed
allo sviluppo di programmi, ma anche allo studio delle principali strutture
di dati e delle diverse tecniche per la loro rappresentazione ed il loro
uso in C. </p>

<p>Il testo inizia con una descrizione delle metodologie di programmazione che
consentono di sviluppare programmi di elevata qualit&agrave;. Vengono poi
trattate l'efficienza e i metodi di correzione di programmi. I successivi
capitoli riguardano le strutture di dati. Si inizia con una descrizione dei
tipi di dato vettore e matrice, si descrive quindi in dettaglio il tipo di
dato lista ed in seguito si procede a descrivere la rappresentazione ed il
trattamento di pile, code, alberi binari e grafi in C. </p>

<p>Il testo porta il lettore a padroneggiare le tecniche di programmazione e
la gestione delle strutture di dati in C per affrontare problemi via via
pi&ugrave; complessi, fino alla soluzione degli esercizi di esame dei corsi
universitari di Fondamenti di Informatica. Una parte significativa del
libro &egrave; dedicata alla soluzione di una selezione rappresentativa di
esercizi d'esame per tali corsi. </p>

Tra gli argomenti trattati nel libro vi sono:
<ul>
<li>rappresentazione ed uso in C di vettori, matrici, liste, pile, code,
  alberi binari e grafi;</li>
<li>algoritmi di ricerca ed ordinamento su vettori;</li>
<li>problemi di esame di Fondamenti di Informatica commentati e risolti;</li>
<li>metodologie di sviluppo, test ed analisi di complessit&agrave; dei
  programmi. </li>
</ul>

<p>Pensato come testo per i corsi di Fondamenti di Informatica dei Corsi di
Laurea in Ingegneria, questo libro &egrave; uno strumento ideale anche per chi
desidera apprendere la programmazione e l'utilizzazione in C delle
principali strutture di dati. </p>

<p>Gli autori ringraziano Tiziana Catarci per il suo aiuto nell'ideazione e
organizzazione di questo libro e per averli incoraggiati in un momento di
sconforto.  Si ringraziano inoltre Carlo Batini, Maurizio Lenzerini ed
Alberto Marchetti-Spaccamela per aver permesso di riutilizzare del
materiale che &egrave; stato usato nella stesura dei primi tre capitoli del
libro. </p>


<hr width="100%">

<h2><a name="guidalettura">Guida alla lettura</a></h2>

Il libro &egrave; diviso in tre parti. La suddivisione degli argomenti
&egrave; la seguente:

<dl>
<dt><strong>Parte I.</strong>
  <dd>Questa parte contiene una descrizione delle
  tecniche generali di programmazione.  Gli esempi presentati in questa
  parte fanno riferimento al linguaggio C, ma quanto riportato &egrave; valido
  anche per altri linguaggi di programmazione. In particolare, nel primo
  capitolo si descrivono le tecniche di programmazione che permettono di
  produrre programmi di elevata qualit&agrave;. Per esempio, si spiega come
  vanno scritti i programmi per renderli pi&ugrave; comprensibili. Nel secondo
  capitolo si descrivono i metodi per rilevare e correggere eventuali
  errori nei programmi.  Infine, nel terzo capitolo si descrive l'analisi
  della complessit&agrave; computazionale dei programmi.
<dt><strong>Parte II.</strong> <dd>La seconda parte del libro affronta la
  rappresentazione e gestione delle principali strutture di dati in C.
  Si parte da una descrizione dei vettori (sia statici che dinamici) e
  delle matrici, dopodich&eacute; si considerano le liste, le pile, le
  code, gli
  alberi e i grafi.  Ogni capitolo &egrave; strutturato nel seguente modo: si
  inizia con una descrizione del tipo di dato, e del modo in cui esso viene
  rappresentato in C.  Si considerano poi le operazioni che &egrave; possibile
  effettuare su tale tipo di dato. Si conclude con una serie di semplici
  esercizi svolti, in genere considerevolemente pi&ugrave; semplici degli
  esercizi d'esame trattati nella terza parte.  Lo scopo di questa parte
  del libro &egrave; quello di mettere il lettore nelle condizioni di usare
  tipi di dato non elementari.
<dt><strong>Parte III.</strong>
  <dd>La terza ed ultima parte del libro &egrave;
  costituita dallo svolgimento di problemi di programmazione in C tratti
  da compiti di esame dei corsi universitari di Fondamenti di Informatica
  della facolt&agrave; di Ingegneria.  Gli esercizi presentati sono
  suddivisi in
  capitoli, sulla base della struttura di dati principale utilizzata nella
  soluzione del problema.  Il primo di tali capitoli contiene esercizi in
  cui si trattano i vettori e le matrici, nel secondo capitolo si
  considerano esercizi sulle liste, nel terzo esercizi sugli alberi binari
  e nel quarto esercizi sui grafi.
</dl>

Quello che questo libro <em>non pu&ograve; e non vuole essere</em> &egrave;
una introduzione al linguaggio di programmazione C.  A tal fine rimandiamo
il lettore interessato al recente testo di Deitel e Deitel [<a
href="#deit00">3</a>] o ad un manuale del linguaggio C, quale il classico
[<a href="#harr95">4</a>].


<h3>Guida alla parte sulle strutture di dati</h3>

<p>La seconda parte del libro riguarda il modo in cui strutture di dati
complesse vengono rappresentate in C. Le strutture di dati che sono state
scelte sono quelle pi&ugrave; importanti nella pratica, ossia vettori,
matrici, liste, pile, code, alberi e grafi. Per ognuna di queste strutture
si analizzano le operazioni pi&ugrave; importanti che le riguardano. Ognuno
dei capitoli &egrave;, in linea di massima, strutturato nel modo seguente:
</p>

<ul>
<li>descrizione informale della struttura di dati e definizione delle
  principali operazioni sulla struttura di dati considerata;
<li>definizione della struttura di dati in C, in cui si tratta il modo
  in cui i dati vengono rappresentati nel linguaggio di programmazione; </li>
<li>implementazione delle operazioni fondamentali e di quelle pi&ugrave;
  frequentemente utilizzate sulla struttura di dati.  Per la maggior parte
  delle strutture di dati considerate, esistono diversi possibili modi di
  rappresentazione, i principali dei quali vengono presentati nel libro. Il
  modo in cui le operazioni vengono implementate dipende dal particolare
  metodo di rappresentazione adottato; </li>
<li>un insieme di esercizi svolti: si tenga presente che questi esercizi
  sono notevolmente pi&ugrave; semplici di quelli contenuti nella terza parte
  del libro; si &egrave; data particolare enfasi agli esercizi riguardanti la
  lettura e scrittura delle strutture di dati da file; </li>
<li>una lista di esercizi proposti. La soluzione di alcuni di questi
  esercizi &egrave; disponibile via Internet all'indirizzo riportato nel
  seguito. </li>
</ul>

<p>Per quanto riguarda i vettori, vengono inoltre presentati i principali
algoritmi di ricerca e di ordinamento su vettori, che sono di notevole
interesse pratico, nonch&eacute; la loro implementazione in C. </p>


<h3>Guida alla parte sugli esercizi di esame</h3>

<p>La parte finale del libro &egrave; dedicata alla soluzione di numerosi
problemi di programmazione sulle strutture di dati che sono state proposte
e studiate nella seconda parte. </p>

<p>Questi problemi rappresentano essenzialmente una selezione accurata di
alcuni degli esercizi di esame degli ultimi anni assegnati nei corsi di
Fondamenti di Informatica tenuti nella facolt&agrave; di Ingegneria
dell'Universit&agrave; di Roma "La Sapienza". </p>

<p>La scelta di utilizzare cosiddetti "esercizi d'esame" &egrave; dovuta
alla necessit&agrave; di combinare distinte esigenze nella scelta dei
problemi da risolvere. Da un lato era necessario proporre problemi
<em>sufficientemente interessanti</em> da richiedere l'applicazione di
tecniche di programmazione non banali, e tali che le tecniche di soluzione
utilizzate per risolverli fossero utili ad affrontare altri semplici
problemi di interesse pratico. D'altro canto si poneva anche la
necessit&agrave; di trovare problemi <em>sufficientemente semplici</em> da
poter essere risolti in poche ore, un limite temporale importante per un
libro che si rivolge a lettori che non sono programmatori
professionisti. </p>


<p>Inoltre, poich&eacute; questo libro &egrave; stato pensato come uno
strumento per i corsi di Fondamenti di Informatica della facolt&agrave; di
Ingegneria, era necessario, alla fine di un corso di programmazione in C,
fornire gli strumenti con cui uno studente potesse affrontare problemi
simili a quelli che dovr&agrave; affrontare per il superamento positivo del
corso. </p>

Gli esercizi sono stati selezionati in modo tale da:
<ul>
<li>coprire l'utilizzo dei principali tipi di dati, quali vettori,
  matrici, liste, alberi e grafi; </li>
<li>offrire diversi livelli di difficolt&agrave; per quanto riguarda
  l'abilit&agrave; di programmazione necessaria a risolverli; </li>
<li>coprire l'utilizzo di diverse tecniche di soluzione dei problemi, quali
  tecniche ricorsive ed iterative, utilizzo di cicli definiti
  (<code>for</code>) ed indefiniti con condizione (<code>while</code> e
  <code>do</code>--<code>while</code>), ricerca esaustiva ed ottimizzata;
</li>
<li>dare diversi esempi di utilizzo dei programmi proposti per la
  gestione dei tipi di dati nella soluzione di problemi concreti, e nello
  sviluppo di programmi pi&ugrave; semplici. </li>
</ul>

I problemi proposti hanno essenzialmente la seguente struttura:
<ul>
<li>una prima parte in cui si spiega il problema da affrontare;  </li>
<li>tre sottoproblemi particolari che si vogliono risolvere mediante la
  programmazione C ed in particolare:
<ol>
  <li>la <em>rappresentazione dei dati</em> del dominio del problema
    utilizzando le dichiarazioni dei dati del C; </li>
  <li>un <em>problema di ricerca</em> o di calcolo sui dati del problema
    (tipicamente mediante lo sviluppo di una funzione C che
    ci dice se la struttura dati analizzata ha una certa propriet&agrave;);
  </li>
  <li>un <em>problema di gestione dinamica</em> dei dati che richiede di
    modificare la struttura dei dati in modo opportuno. </li>
  </ol> </li>
</ul>

<p>Nella soluzione dei problemi si &egrave; cercato di privilegiare la
chiarezza e la semplicit&agrave; della soluzione proposta, sviluppando solo
in seguito eventuali semplici ottimizzazioni o lasciandole esplicitamente
come esercizio. </p>

Lo schema della soluzione proposta rispecchia i seguenti passi:
<ul>
<li>una <em>descrizione informale</em> della soluzione proposta, che
  analizza i sottoproblemi principali da affrontare; </li>
<li>la <em>definizione dei dati</em> in C per rispondere alla prima
  delle domande dell'esercizio; </li>
<li>per ciascuno dei due sottoproblemi richiesti vengono inoltre
  presentati:
  <ul>
  <li>le <em>intuizioni alla base della soluzione</em> proposta per il
    problema, </li>
  <li>l'<em>algoritmo</em>, descritto utilizzando uno pseudocodice che
    combina le tipiche strutture di controllo dei linguaggi di
    programmazione ad alto livello con il linguaggio naturale, </li>
  <li>l'<em>implementazione</em> in C dell'algoritmo, in cui alcune
    particolari scelte implementative sono commentate e discusse; </li>
  </ul> </li>
<li>una sezione con eventuali <em>ottimizzazioni ed esercizi</em>. </li>
</ul>

<p>Esistono diverse versioni del C e diversi compilatori: tutti i
programmi di questo libro sono stati scritti secondo lo standard ANSI C, e
quindi possono essere compilati da tutti i compilatori che rispettano tale
standard. </p>

<p>Infine, in molti programmi del libro vengono utilizzati dati di tipo
<em>booleano</em>, ovvero dati che possono assumere solo due valori (vero o
falso).  In C non esiste un tipo di dato predefinito per rappresentare i
booleani, ma vengono generalmente utilizzati dati di tipo <code>int</code>
che assumono solo i valori <code>0</code> ed <code>1</code>. Per chiarezza
espositiva, in questo testo definiamo esplicitamente un nuovo tipo
<code>bool</code> e due opportune costanti <code>TRUE</code> e
<code>FALSE</code>, nel seguente modo:

<pre>
#define TRUE 1
#define FALSE 0
typedef int bool;
</pre>
</p>

<hr width="100%">

<p><a name="SECTIONREF"><h2>Bibliografia</h2></a><p>
<dl compact>
<dt>
<a name="ausi85">[<strong>1</strong>]</a><dd>
Ausiello, G., Marchetti Spaccamela, A., Protasi, M.
<em>Teoria e progetto di algoritmi fondamentali</em>.
Franco Angeli, 1985.
<dt>
<a name="bati92">[<strong>2</strong>]</a><dd>
Batini, C., Carlucci Aiello, L., Lenzerini, M., Marchetti Spaccamela,
 A., Miola, A.
<em>Fondamenti di programmazione dei calcolatori elettronici</em>.
Franco Angeli, 1992.
<dt>
<a name="deit00">[<strong>3</strong>]</a><dd>
Deitel, H. M.,  Deitel, P. J.
<em>C - Corso completo di programmazione</em>.
Apogeo, 2000.
<dt>
<a name="harr95">[<strong>4</strong>]</a><dd>
Harrison, S. P., Steele, G. L.
<em>C - A Reference Manual</em>, quarta ed.
Prentice Hall, 1995.
</dl>

<hr width="100%">

Ritorno alla pagina principale di
<a href="">Programmazione con strutture dati in C</a>

</body>
</html>



