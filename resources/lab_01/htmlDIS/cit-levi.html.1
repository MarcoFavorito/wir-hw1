<html>

<head>

<title>La chiave a stella, Primo Levi</title>

</head>

<body>

<BODY BGCOLOR="#0000A0" TEXT="#FFFFFF" LINK="#FF8204" VLINK="#FF007F" ALINK="#000000" >
<tt>
<font size=4>
da<br>
Primo Levi<br>
La chiave a stella<br>
Einaudi, Supercoralli, I ed., Torino, 1978<br>

<p>
Quanto e' ostinata l'illusione ottica che ci fa sempre sembrare meno
amare le cure del vicino e piu' amabile il suo mestiere! Gli ho
risposto che fare confronti e' difficile; che tuttavia, avendo fatto
anche mestieri simili al suo gli dovevo dare atto che lavorare stando
seduti, al caldo e a livello del pavimento, e' un bel vantaggio; ma
che, a parte questo, e supponendo che mi fosse lecito parlare a nome
degli scrittori propriamente detti, le giornate balorde capitano anche
a noi. Anzi: ci capitano piu' sovente, perche' e' piu' facile
accertarsi se e' in "bolla d'aria" una carpenteria metallica che non
una pagina scritta; cosi' puo' capitare che uno scriva con entusiasmo
una pagina, o anche un libro intero, e poi si accorga che non va bene,
che e' pasticciato, sciocco, gia' scritto, mancante, eccessivo,
inutile; e allora si rattristi, e gli vengano in mente delle idee sul
genere di quelle che aveva lui quella sera, e cioe' mediti di cambiare
mestiere, aria e pelle, e magari di mettersi a fare il montatore. Ma
puo' anche capitare che uno scriva delle cose, appunto, pasticciate e
inutili (e questo accade sovente) e non se ne accorga o non se ne
voglia accorgere, il che e' ben possibile, perche' la carta e' un
materiale troppo tollerante. Le puoi scrivere sopra qualunque
enormita', e non protesta mai: non fa come il legname delle armature
nelle gallerie di miniera, che scricchiola quando e' sovraccarico e
sta per venire un crollo. nel mestiere di scrivere la strumentazione e
i segnali d'allarme sono rudimentali: non c'e' nemmeno l'equivalente
della squadra e del filo a piombo. Ma se una pagina non va se ne
accorge chi legge, quando ormai e' troppo tardi, e allora si mette
male: anche perche' quella pagina e' opera tua e solo tua, non hai
scuse ne' pretesti, ne rispondi appieno.
	A questo punto ho notato che Faussone, a dispetto dei fumi del
vino e del suo malumore, si era fatto attento. Aveva smesso di bere, e
mi guardava, lui che di solito ha una faccia gnecca, fissa, meno
espressiva del fondo di una padella, con un'aria fra maliziosa e
maligna.
 	"Gia', questo e' un bel fatto. Non ci avevo mai pensato. Pensi
un po', se per noi gli strumenti di controllo nessuno li avesse mai
inventati, e il lavoro si dovesse mandarlo avanti cosi', a trucco e
branca: ci sarebbe da venire matti".

</font>
<p>
<A HREF="lista-cit.html">riguadagna la lista</A><BR>

</body>

</html>
