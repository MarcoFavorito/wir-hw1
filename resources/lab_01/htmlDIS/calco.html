<html>
<head>
<title></title>
</head>

<body>

<h1>Prova al calcolatore 26/3/2002</h1>

<b>Canale A-L (Liberatore)/ Prova al calcolatore</b>

<hr>

<h4>Parte I</h4>

<p>
Si vuole realizzare il sistema di gestione dei
calcolatori di una grande azienda. La prima classe
da realizzare ha oggetti che modellano i singoli
calcolatori. In particolare, per ogni calcolatore
vanno memorizzati i seguenti dati:
</p>

<ul>

<li>numero:
un numero identificativo (il ``nome'' proprio
del calcolatore)

<li>ufficio:
il nome dell'ufficio in cui il calcolatore si trova
(una stringa)

<li>funziona:
un booleano, che indica se il calcolatore funziona
o no

<li>et&agrave;:
quanti giorni fa il calcolatore &egrave; stato comprato

</ul>

<p>
La classe <tt>Calcolatore</tt> deve avere i seguenti metodi:
</p>

<table>

<tr>
<td>costruttore</td>
<td>prende come parametro i dati di un calcolatore</td>
</tr>

<tr>
<td><tt>getNumero</tt></td>
<td>trova il numero del calcolatore</td>
</tr>

<tr>
<td><tt>getUfficio</tt></td>
<td>trova il nome dell'ufficio</td>
</tr>

<tr>
<td><tt>getFunziona</tt></td>
<td>determina se il calcolatore funziona</td>
</tr>

<tr>
<td><tt>getEta</tt></td>
<td>trova l'et&agrave; del calcolatore</td>
</tr>

</table>


<hr>

<h4>Esercizio II</h4>

<p>
Creare la classe <tt>CalcDue</tt> che &egrave; uguale
alla classe di sopra, ma contiene anche il metodo statico
<tt>Read</tt> che riceve come parametro un
<tt>BufferedReader</tt> e restituisce il prossimo oggetto
<tt>CalcDue</tt> letto dal buffered reader. I dati sono
memorizzati in ordine (prima il numero, poi il nome
dell'ufficio, ecc). Il funzionamento del calcolatore
viene memorizzato come un numero: <tt>0</tt> se il
calcolatore non funziona e un qualsiasi altro numero
se funziona (attenzione! la variabile di istanza deve
essere sempre un boolean).
</p>

<p>
Creare poi la classe <tt>Gestione</tt> che serve alla
gestione dell'insieme dei calcolatori dell'azienda.
Ogni oggetto ha come (unica) variabile di istanza il
nome di un file in cui si trovano i dati dei calcolatori.
</p>

<p>
Questa classe deve avere i seguenti metodi:
</p>

<dl>

<dt>costruttore
<dd>prende come parametro il nome del file

<dt><tt>int etaMedia()</tt>
<dd>calcola l'et&agrave; media dei calcolatori di tutta
l'azienda

<dt><tt>int maxFunzionante(String uff)</tt>
<dd>trova l'et&agrave; del calcolatore dell'ufficio
<tt>uff</tt> pi&ugrave; vecchio che sia ancora
funzionante.

</dl>

</body>
</html>







