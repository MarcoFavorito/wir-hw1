<html>

<head>

<title>Abitare la battaglia, G.Baldini</title>

</head>

<body>

<BODY BGCOLOR="#0000A0" TEXT="#FFFFFF" LINK="#FF8204" VLINK="#FF007F" ALINK="#000000" >
<tt>
<font size=4>
da<br>
G.Baldini<br>
Abitare la battaglia<br>
la storia di Giuseppe Verdi<br>
Garzanti (I saggi blu) 1983<br>
<p>
(sulla struttura dell'opera russa e su come La Forza del Destino sia 
un'opera russa ante litteram: ma qui si tratta di come poteva diventare
"Un Ballo in Maschera" se trattato conseguentemente ...)
<p>
[poiche' l'opera russa (e la Forza) e' caratterizzata da] anarchia della 
struttura, che si vieta una visione unitaria ed equilibrata della materia - 
com'era stato supremamente per il Trovatore e per il Ballo, conscia e 
superba eredit mozartiana - ma prevede bens una serie di pezzi 
staccati non necessariamente correlati fra loro e in sostanza plurime 
azioni musicali e drammatiche parallele, che vengono sorprese neppure 
nelle loro punte decisive, ma anzi un poco a caso, secondo che 
permettano le occasioni drammatico-musicali sollecitate. Un esempio 
assai eloquente di questa disposizione  il Principe Igor. Sarebbe come 
se, mettiamo, il Ballo fosse stato strutturato al modo seguente: Amelia 
siede a un tamburo ricamando un fiore, Oscar le porta una missiva 
ch'essa nasconde in seno: canto della nutrice di Amelia che rievoca 
l'infanzia della padroncina e termina con espressioni deluse per vederla 
ora tanto estranea alla pristina spensieratezza. Cambiamento di scena. 
Silvano e il servo d'Amelia all'osteria, o meglio al pub, trincano spillando 
il nettare da un  barile di birra forte. Scenata di capitomboli e 
meteorismi; canzonaccia di Silvano sull'ingratitudine del Conte di 
Warwich: "Io che l'ho servito alla battaglia dell'Hudson, ecc" Danze di 
zingari  davanti  all'accampamnto di Ulrica:  aria  di Ulrica - soprano di 
coloratura - cui  apparso in sogno un'airone dalle penne d'oro. 
Gabinetto del ministro creolo Renato, che ha intercettato un messaggio di 
Samuel e Tom inteso a fomentare la rivolta: adunata del corpo dei 
lancieri: coro di lancieri. Grande danza mascherata nella sala attigua. 
Intermezzo a sipario calato che descrive la battaglia. Seconda 
canzonaccia di Silvano "uffiziale" promosso sul campo. Serenata di Oscar 
alle finestre di Amelia. Assolo piuttosto melenso di Renato per 
lamentare la difficolt di trovarsi solo con la zingara Ulrica, che ha 
stregato il suo cuore rivelandolgli attraverso una interpretazione dei 
suoi sogni gli abissi insondabili della sua anima.  Rivolta popolare 
capeggiata da Samuel e Tom: grande aria di Samuel (basso) sui destini 
della patria, tradita.  Danza di palafrenieri prima della battaglia. Danza di 
fanciulle che incoronano di fiori i palafrenieri. Danza di ufficiali della 
guardia. Rapido passaggio danzato delle dame della guarnigione. 
Mutamento di scena, l'accampamento nemico: Ulrica, in missione, 
travestita, predice il futuro ad alcuni giovani sergenti. Coro di sergenti 
della guarnigione della colonia che inneggiano alla patria lontana. Finale: 
Riccardo (comprimario) giunge su un cavallo bianco ad annunziare la 
vittoria dei ribelli sull'esercito coloniale: lamenta la sua solitudine, 
accenno larvato in un passaggio lirico alla mite dolcezza di Amelia 
andata contro sua voglia sposa al ministro creolo. Festa villereccia di 
nozze tra Oscar e Ulrica. Il creolo  pugnalato nel suo studiolo da un 
sicario di Samuel. Coro di liberazione di pellirosse.

</font>
<p>
<A HREF="lista-cit.html">riguadagna la lista</A><BR>

</body>

</html>
