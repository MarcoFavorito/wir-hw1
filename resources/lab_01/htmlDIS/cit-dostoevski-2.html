<html>

<head>

<title>La chiave a stella, Primo Levi</title>

</head>

<body>

<BODY BGCOLOR="#0000A0" TEXT="#FFFFFF" LINK="#FF8204" VLINK="#FF007F" ALINK="#000000" >
<tt>
<font size=4>
da<br>
F. Dostoevskij<br>
Delitto e Castigo<br>
BUR 1995<br>
p. 205 - 206

<p>

[parla Raskolnikov]
<br> 
"Non dico precisamente cosi' nel mio articolo", 
comincio' egli, prendendo un tono semplice e 
modesto. "Pero' riconosco che voi l'avete riassunto 
quasi esattamente, anzi, se volete con perfetta 
esattezza... (Pareva che gli facesse piacere 
ammettere che il suo scritto era stato riassunto con 
perfetta esattezza.) Vi e' una differenze in una sola 
cosa: io non sostengo affatto che gli uomini 
straordinari abbiano l'assoluto dovere, l'obbligo di 
commettere sempre ogni specie d'infamie, come 
dite voi. Credo, inoltre, che un articolo simile non 
l'avrebbero neppure lasciate stampare. Io ho 
puramente e semplicemente espresso il pensiero 
che l'uomo STRAORDINARIO ha il diritto... non gia' il 
diritto ufficiale, ma un diritto suo, d'autorizzare la 
propria coscienza a scavalcare... alcuni ostacoli, ma 
unicamente nel caso che l'attuazione della sua idea 
(salutare talvolta, forse per tutta l'umanita') lo 
esiga. Voi avete detto che il mio articolo non e' 
chiaro> io sono pronto a spiegarvelo, per quanto e' 
possibile. Forse non m'inganno supponendo che 
questo e' proprio il vostro desiderio. Secondo me, se 
le scoperte di Keplero e di Newton, a causa di 
qualsiasi circostanza, avessero avuto la possibilita' 
di essere note agli uomini, soltanto mediante il 
sarificio della vita di persone, che a quelle scoperte 
si fossero opposte, o che ne avessero ostacolato il 
propresso, Newton avrebbe avuto il diritto, l'obbligo 
anzi di.... sopprimere quelle dieci, quelle cento 
persone per far conoscere le sue scoperte a tutta 
l'umanita'. Da questo pero' non bisogna dedurre che 
Neton avesse il diritto d'uccidere chiunque, a suo 
piacere, o di rubare ogni giorno al mercato. In 
alcune pagine del mio articolo, mi ricordo, svolgo 
l'idea che tutti... per esempio, anche i legislatori e i 
riformatori delle istituzioni umane, cominciando dai 
piu' antichi, continuando con Licurgo, Solone, 
Maometto, Napoleone eccetera, tutti dal primo 
all'ultimo, furono dei delinquenti, per il solo fatto 
che, dando una nuova legge violarono l'antica, 
religiosamente venerata dalla societa' e tramandata 
dai padri, e non si fermarono neppure dinanzi al 
sangue (talora innocente quanto mai e 
valorosamente versato in difesa dell'antica legge), 
se questo sangue poteva esser loro utile. E' anche da 
notare che molti di questi benefattori, molti di 
questi riformatori delle istituzioni umane furono 
terribili spargitori di sangue. Insomme io dimostro 
che tutti gli uomini, non solo i grandi, ma anche 
quelli che s'elevano appena appena al di sopra del 
livello comune, quelli che son capaci di dire 
qualcosa di nuovo, devono assolutamente, a causa 
della loro natura, essere dei delinquenti, piu' o 
meno, s'intende. Altrimenti sarebbe loro difficile 
uscire dalla carreggiata di tutti e a rimanervi, 
naturalmente, essi non possono acconsentire, 
sempre a causa della loro natura, e, secondo me, 
hanno il dovere di non acconsentire. Come vedete, 
finora nel mio articolo non c'e' nulla di nuovo. 
Queste cose sono state stampate mille volte, ognuno 
le ha lette mille volte. In quanto poi alla mia 
divisione in uomini ordinari e straordinari, 
riconosco che e' alquanto arbitraria, ma, vedete, non 
insiste su cifre determinate. Credo soltanto nella 
parte essenziale del mio pensiero. Essa afferma che 
gli uomini, per legge di natura, si dividono, in 
generale, in due categorie: la categoria inferiore 
(quella degli uomini ordinari), che e' per cosi' dire, 
composta di materiali che servono unicamente a 
procreare individui simili a loro, e quella degli 
uomini veri e propri, che hanno il dono o la 
capacita' di dire nel loro ambiente una parola 
nuova. Le suddivisioni, s'intende, sono infinite, ma i 
tratti caratteristici delle due categorie sono 
abbastanza marcati: alla prima categoria, cioe' a 
quella dei materiali, appartengono, in via di 
massima, gli uomini per natura loro conservatori, 
morigerati, che vivono nell'obbedienza e hanno 
piacere d'essere obbedienti. E, secondo me, hanno 
anche il dovere di esserlo, perche' vi sono stati 
destinati, e quindi, l'obbedienza non e' una cosa 
umiliante per loro. La seconda categoria e' composta 
di uomini che trasgrediscono la legge, di 
sovvertitori, o di individui inclini a diventar tali, a 
giudicare dalle loro attitudini. I delitti di questi 
uomini, s'intende, sono relativi e molto differenti; 
quasi tutti chiedono, in forme assai diverse, la 
distruzione del presente in nome d'un avvenire 
migliore. Ma se bisogna che uno di essi, per attuare 
la propria idea, passi, magari, oltre un cadavere, 
oltre il sangue, egli puo' a parer mio, nell'animo suo, 
in coscienza, dare a se stesso l'autorizzazione di 
passare oltre il sangue - a seconda pero' dell'idea e 
della sua misura - notate queste parole. Soltanto in 
questo senso io parlo nel mio articolo del diritto a 
delinquere, che hanno taluni individui. (Vi 
ricorderete che avevame preso le mosse da una 
questione giuridica.) Del resto non c'e' ragione 
d'agitarsi tanto: la massa non riconosce loro quasi 
mai queso diritto, li punisce e li impicca (piu' o 
meno) e non cio' adempie in modo assolutamente 
giusto la sua missione conservatrice, ma poi, nelle 
generazioni successive, questa stessa  massa colloca 
quelli, che una volta furono puniti, su un piedistallo 
e s'inchina dinanzi a loro (piu' o meno). La prima 
categoria e' sempre padrona del presente, la 
seconda e' padrona del'avvenire. Gli uomini della 
prima consevano il mondo e lo aumentano 
numericamente; quelli della seconda muovono il 
mondo e lo conducono verso la meta. E gli uni e gli 
altri hanno lo stesso diritto d'esistere, e... VIVE LA 
GUERRE ETERNELLE..., fino alla Nuova Gerusalemme, 
s'intende."

</font>
<p>
<A HREF="lista-cit.html">riguadagna la lista</A><BR>

</body>

</html>
