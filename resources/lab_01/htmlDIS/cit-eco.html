<html>

<head>

<title>L'isola del giorno prima, Umberto Eco</title>

</head>

<body>

<BODY BGCOLOR="#0000A0" TEXT="#FFFFFF" LINK="#FF8204" VLINK="#FF007F" ALINK="#000000" >

<tt>
<font size=4>
da<br>
Umberto Eco<br>
L'isola del giorno prima<br>
Bompiani, 1994<br>
 <p>
Roberto riceve un "insegnamento" dal signor di Salazar, sul modo di
comportarsi di un saggio ai primi del 1600 ...
<p>
... Da pochi giorni che vi muovete in mezzo a gentiluomini parigini
voi gia' mostrate di essere conquistato dai loro costumi. Voi vorreste
tentare la fortuna nella grande citta', e sapete bene che e' la' che
dovrete spendere quell'alone di fierezza che la lunga inazione tra
queste mura vi avra' concesso. Cercherete anche voi fortuna, e dovrete
essere abile nell'ottenerla. Se qui avete appreso a schivar la palla
di un moschetto, la' dovrete apprendere a schivare l'invidia, la
gelosia, la rapacita', battendovi ad armi pari coi vostri avversari, e
cioe' con tutti. E quindi ascoltatemi. E' mezz'ora che mi interrompete
dicendo quello che pensate, e con l'aria di interrogare volete
mostrarmi che m'inganno. Non fatelo mai piu', specialmente coi
potenti. Talora la fiducia nella vostra penetrazione e il sentimento
di dover testimoniare la verita' vi potrebbero spingere a dare un buon
consiglio a chi e' piu' di voi. Non fatelo mai. ogni vittoria produce
odio nel vinto. e se la si riporta sul proprio signore, o e' sciocca o
e' dannosa. I principi desiderano essere aiutati ma non superati. Ma
sarete prudente anche con gli uguali. Non umiliateli con le vostre
virtu'. Non parlate mai di voi stesso: o vi lodereste, che e' vanita',
o vi vituperereste, che e' stoltezza. Lasciate piuttosto che gli altri
vi scoprano qualche pecca veniale, che l'invidia possa roder senza
troppo vostro danno. Dovrete esser d'assai e talvolta parer di poco.
[...] E sovrattutto, se avrete delle passioni, non le metterete in
mostra, per nobili che vi appaiano. Non si deve consentire a tutti
l'accesso al proprio cuore. Un silenzio prudente e cauto e' la teca
della saggezza. [...] Vedete, caro Roberto, il signor di Salazar non
dice che il saggio deve simulare. Vi suggerisce, se ho bene compreso,
che deve imparare a dissimulare. Si simula quel che non e'. si
dissimula quel che e'.

</font>
<p>

<A HREF="lista-cit.html">riguadagna la lista</A><BR>
</body>

</html>
