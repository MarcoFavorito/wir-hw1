<HTML>
<HEAD>
<TITLE> 
Rappresentazione della Conoscenza e Ragionamento nei Robot Mobili
</TITLE>
</HEAD>
<BODY>

<H1> Rappresentazione della Conoscenza e Ragionamento nei Robot Mobili </H1>

<H2> Abstract </H2>

Gli studi fatti negli ultimi anni sui robot mobili hanno evidenziato che
essi devono essere in grado di raggiungere degli obiettivi di alto livello
tenendo conto dei cambiamenti dinamici a cui &egrave soggetto l'ambiente
che li circonda, devono cio&egrave integrare opportunamente la componente
reattiva con il sistema di ragionamento e pianificazione.  Per la
pianificazione delle azioni e la rappresentazione della conoscenza del
robot si pu&ograve usare un sistema per la rappresentazione della
conoscenza di tipo generale basato sul formalismo delle logiche
descrittive.  Ci&ograve &egrave possibile poich&egrave, partendo dalla
formalizzazione di un sistema dinamico in termini di una teoria di una
logica dinamica proposizionale (PDL), si pu&ograve sfruttare la
corrispondenza tra tali logiche e le logiche descrittive (DL) per ottenere
una rappresentazione in DL del sistema dinamico.  Nel caso specifico
&egrave stato usato CLASSIC, un sistema generale per la rappresentazione
della conoscenza nel formalismo delle DL.  Le logiche descrittive fanno uso
della nozione di concetto, che esprime una classe di oggetti che hanno
certe propriet&agrave, e di ruolo, che descrive relazioni tra oggetti.
L'approccio qui presentato differisce dalle altre proposte riguardanti
l'utilizzo delle DL per la pianificazione, in cui il linguaggio delle DL
viene esteso con appositi costrutti che permettono di rappresentare le
azioni e di usare il meccanismo della sussunzione per ragionare sui piani
(in particolare, si rappresentano le azioni mediante concetti, mentre
precondizioni e postcondizioni vengono rappresentate mediante ruoli).
Seguendo la corrispondenza tra PDL e DL si ottiene invece una descrizione
degli stati in termini di concetti e delle azioni in termini di ruoli.

Sulla base di questa rappresentazione &egrave stato realizzato nel sistema
CLASSIC un modulo per la pianificazione delle azioni di "Tino", un robot
mobile appartenente alla famiglia di Erratic il cui funzionamento &egrave
stato dimostrato durante il "Workshop on Description Logics 1995".

<H2> Paper </H2>

Click <A HREF="ftp://ftp.dis.uniroma1.it/pub/rosati/papers/aiia96.ps.gz"> 
here</A> to download a compressed postscript version of the paper.




