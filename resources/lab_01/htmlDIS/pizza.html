<html>
<head>
<title>Primo appello 2004 - Compito Pizza</title>
</head>

<body>

<h1>Primo appello 2004</h1>

<p>
La prova dura un'ora e tre quarti.
</p>

<p>
<b>Riempire il file <tt>studenteid.txt</tt> con i propri
dati.</b>
</p>

<p>
Vengono dati: due programmi di prova, un file di prova, e il
testo del compito in formato html. Lo studente deve
realizzare due classi che vengono usate dai due programmi di
prova. <b>Le soluzioni devono trovarsi nella stessa cartella
<tt>Esame</tt> dove si trovano i programmi di prova</tt>
pena l'annullamento dell'esame.</b>
</p>

<hr>

<h3>Prima parte</h3>

<p>
Una pizzeria che fa consegne a domicilio vuole
informatizzare la gestione delle consegne. Per questo scopo,
vanno realizzate due classi. Le prima classe si chiama
<tt>Pizza</tt>, e ogni suo oggetto rappresenta un specifica
pizza che &egrave; stata ordinata. Le componenti di questo
oggetto sono:
</p>

<dl>

<dt><tt>tipo</tt>
<dd>una stringa che indica il tipo di pizza

<dt><tt>indirizzo</tt>
<dd>l'indirizzo a cui va consegnata la pizza

<dt><tt>prezzo</tt>
<dd>il prezzo della pizza in centesimi (un intero)

<dt><tt>consegnato</tt>
<dd>questa componente boolean vale <tt>true</tt> oppure
<tt>false</tt> a seconda se la pizza &egrave; stata
gi&agrave; consegnata oppure no

</dl>

<p>
Definire la classe incapsulata <tt>Pizza</tt>  i cui
oggetti siano rappresentazione di pizze. I nomi delle
componenti devono essere: <tt>tipo</tt>, <tt>indirizzo</tt>,
<tt>prezzo</tt>, <tt>consegnato</tt>. Devono essere
realizzati i seguenti metodi:
</p>

<ul>

<li>metodi <tt>get</tt> e <tt>set</tt> per tutte le
componenti; i metodi <tt>set</tt> per la componente
<tt>prezzo</tt> deve verificare che il prezzo sia maggiore
di zero; il metodo <tt>set</tt> per l'indirizzo deve
verificare che non sia <tt>null</tt>; in caso di errore, stampare
un messaggio di errore e terminare il programma;

<li>metodo costruttore che ha come argomento un
<tt>BufferedReader</tt>; il metodo deve leggere i valori da
mettere nell'oggetto da file; questi valori sono 
memorizzati uno per linea; i valori booleani sono memorizzati attraverso
le stringhe "si" e "no"; nel caso in cui il file
finisca prima che si riescano a leggere tutte le componenti,
si stampi un messaggio di errore e si esca dal programma;

<li>un metodo toString che restituisce una stringa in cui ci
sono tutte le componenti dell'oggetto.

</ul>

<hr>


<h3>Seconda parte</h3>

<p>
Definire una seconda classe <tt>Pizzeria</tt> i cui oggetti
rappresentano tutte le pizze fatte dalla pizzeria in una
giornata. Ogni oggetto di questa classe &egrave; quindi la
rappresentazione di un insieme di oggetti <tt>Pizza</tt>
Per rappresentare insiemi di oggetti, usare un array.
</p>

<p>
Costruttore della classe: 
</p>

<dl>

<dt>
<tt>Pizzeria(String nomefile)</tt>
<dd>
crea un oggetto <tt>Pizzeria</tt> che rappresenta l'insieme
di tutti gli oggetti <tt>Pizza</tt> che sono memorizzati
nel file il cui nome &egrave; dato dalla stringa passata
come argomento; la prima linea del file contiene il numero
degli oggetti memorizzati su file.

</dl>

<p>
Metodi della classe:
</p>

<dl>

<dt><tt>int incassato()</tt>
<dd>ritorna il totale incassato fino a questo momento, ossia
la somma del prezzo delle pizze che sono state consegnate

<dt><tt>boolean daConsegnare(String indirizzo)</tt>
<dd>verifica se tutte le pizze da consegnare a un certo
indirizzo sono state effettivamente consegnate

</dl>

</body>
</html>

