<html>
<head>
<title>Un compito di esame completo</title>
</head>

<body>

<h1>Un compito di esame completo</h1>

<p>
L'esame si svolge al calcolatore, e dura un'ora e tre
quarti.
</p>

<p>
Vengono dati: due programmi di prova, un file di prova, e il
testo del compito in formato html. Lo studente deve
realizzare due classi che vengono usate dai due programmi di
prova:
</p>

<ul>

<li>la prima classe &egrave; piuttosto semplice;

<li>gli oggetti della seconda classe rappresentano un
insieme di oggetti della prima classe; si usano vettori e
i metodi richiedono l'uso dei cicli.

</ul>

<hr>


<h4>Prima classe</h4>

<p>
Una libreria vuole realizzare un programma di
gestione del magazzino. Per ogni libro, i dati
da rappresentare sono i seguenti:
</p>

<dl>

<dt><tt>titolo</tt>
<dd>una stringa

<dt><tt>autore</tt>
<dd>una stringa

<dt><tt>prezzo</tt>
<dd>un numero reale

<dt><tt>copie</tt>
<dd>numero di copie presenti in magazzino: un intero

</dl>

<p>
Definire la classe incapsulata <tt>Libro</tt> i cui
oggetti siano rappresentazione di libri. I nomi delle
componenti devono essere: <tt>titolo</tt>, <tt>autore</tt>,
<tt>prezzo</tt>, <tt>copie</tt>. Devono essere
realizzati i seguenti metodi:
</p>

<ul>

<li>metodi <tt>get</tt> e <tt>set</tt> per tutte le
componenti; i metodi <tt>set</tt> per le componenti
numeriche devono verificare che il prezzo sia maggiore di
zero e il numero non sia negativo;

<li>metodo costruttore che ha come argomento un
<tt>BufferedReader</tt>; il metodo deve leggere i valori da
mettere nell'oggetto da file.

<li>un metodo toString the restituisce una stringa in cui ci
sono tutte le componenti dell'oggetto

</ul>

<hr>


<h4>Seconda classe</h4>

<p>
Definire una seconda classe i cui oggetti rappresentano
tutti i libri di una certa casa editrice. Ogni oggetto di
questa classe <tt>Editore</tt> &egrave; quindi la
rappresentazione di un insieme di oggetti <tt>Libro</tt>.
Per rappresentare insiemi di oggetti, usare un array.
</p>

<p>
Costruttore della classe:
</p>

<dl>

<dt>
<tt>Editore(String nomefile)</tt>
<dd>
crea un oggetto <tt>Editore</tt> che rappresenta l'insieme
di tutti gli oggetti <tt>Libro</tt> che sono memorizzati
nel file il cui nome &egrave; dato dalla stringa passata
come argomento; la prima linea del file contiene il numero
degli oggetti memorizzati su file.

</dl>

<p>
Metodi della classe:
</p>

<dl>

<dt>
<tt>void stampaEsauriti()</tt>
<dd>stampa il titolo e l'autore dei libri esauriti (quelli
per i quali non ci sono copie in magazzino)

<dt>
<tt>int quantiEconomici(double prezzoMax)</tt>
<dd>trova il numero totale di libri il cui prezzo &egrave;
inferiore a <tt>prezzoMax</tt>

</dl>

</body>
</html>

