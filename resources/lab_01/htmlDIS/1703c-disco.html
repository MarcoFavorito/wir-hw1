<html>
<head>
<title>Primo appello 2004 - Compito Disco</title>
</head>

<body>

<h1>Primo appello 2004</h1>

<p>
La prova dura un'ora e tre quarti.
</p>

<p>
<b>Riempire il file <tt>studenteid.txt</tt> con i propri
dati.</b>
</p>

<p>
Vengono dati: due programmi di prova, un file di prova, e il
testo del compito in formato html. Lo studente deve
realizzare due classi che vengono usate dai due programmi di
prova. <b>Le soluzioni devono trovarsi nella stessa cartella
<tt>Esame</tt> dove si trovano i programmi di prova</tt>
pena l'annullamento dell'esame.</b>
</p>

<hr>

<h3>Prima parte</h3>

<p>
Per realizzare il programma di gestione dei dischi di un
negozio, vanno realizzate delle classi che rappresentano i
singoli dischi e l'insieme dei dischi di una certa casa
discografica. La prima classe da realizzare si deve chiamare
<tt>Disco</tt>; gli oggetti di questa classe rappresentano i
CD. Le componenti di questi oggetti devono essere:
</p>

<dl>

<dt><tt>titolo</tt>
<dd>titolo del CD

<dt><tt>autore</tt>
<dd>cantante o gruppo

<dt><tt>durata</tt>
<dd>durata del CD, in minuti (un intero)

<dt><tt>brani</tt>
<dd>numero dei brani contenuti nel CD

</dl>

<p>
Definire la classe incapsulata <tt>Disco</tt>  i cui
oggetti siano rappresentazione di dischi. I nomi delle
componenti devono essere: <tt>titolo</tt>, <tt>autore</tt>,
<tt>durata</tt>, e <tt>brani</tt>. Devono essere realizzati
i seguenti metodi:
</p>

<ul>

<li>metodi <tt>get</tt> e <tt>set</tt> per tutte le
componenti; i metodi <tt>set</tt> per le componenti brani e
durata devono verificare che il numero di brani sia almeno
uno, e che la durata sia almeno di due minuti; in caso di
errore, stampare un messaggio di errore e terminare il
programma;

<li>metodo costruttore che ha come argomento un
<tt>BufferedReader</tt>; il metodo deve leggere i valori da
mettere nell'oggetto da file; questi valori sono 
memorizzati uno per linea; nel caso in cui il file
finisca prima che si riescano a leggere tutte le componenti,
si stampi un messaggio di errore e si esca dal programma;

<li>un metodo toString che restituisce una stringa in cui ci
sono tutte le componenti dell'oggetto.

</ul>

<hr>


<h3>Seconda parte</h3>

<p>
Definire una seconda classe <tt>Casa</tt> i cui oggetti
rappresentano tutti i dischi di una certa casa discografica.
Ogni oggetto di questa classe &egrave; quindi la
rappresentazione di un insieme di oggetti <tt>Disco</tt>.
Per rappresentare insiemi di oggetti, usare un array.
</p>

<p>
Costruttore della classe: 
</p>

<dl>

<dt>
<tt>Casa(String nomefile)</tt>
<dd>
crea un oggetto <tt>Casa</tt> che rappresenta l'insieme
di tutti gli oggetti <tt>Disco</tt> che sono memorizzati
nel file il cui nome &egrave; dato dalla stringa passata
come argomento; la prima linea del file contiene il numero
degli oggetti memorizzati su file.

</dl>

<p>
Metodi della classe:
</p>

<dl>

<dt><tt>public void stampaTutti()</tt>
<dd>stampa tutti gli oggetti dell'array

<dt><tt>double durataMedia()</tt>
<dd>calcola la durata media dei CD singoli, che sono i CD
per i quali il numero di brani &egrave; minore o uguale a
quattro;

<dt><tt>int quantiAutore(String autore)</tt>
<dd>calcola il numero di dischi di un autore, il cui nome
viene passato come argomento

</dl>

</body>
</html>

